<!DOCTYPE html>
<html >
<head>
  <!-- Site made with Mobirise Website Builder v4.8.1, https://mobirise.com -->
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="generator" content="Mobirise v4.8.1, mobirise.com">
  <meta name="viewport" content="width=device-width, initial-scale=1, minimum-scale=1">
  <link rel="shortcut icon" href="assets/images/transport-128x128.png" type="image/x-icon">
  <meta name="description" content="Web Maker Description">
  <title>Casharka 8aad</title>
  <link rel="stylesheet" href="assets/web/assets/mobirise-icons/mobirise-icons.css">
  <link rel="stylesheet" href="assets/tether/tether.min.css">
  <link rel="stylesheet" href="assets/soundcloud-plugin/style.css">
  <link rel="stylesheet" href="assets/bootstrap/css/bootstrap.min.css">
  <link rel="stylesheet" href="assets/bootstrap/css/bootstrap-grid.min.css">
  <link rel="stylesheet" href="assets/bootstrap/css/bootstrap-reboot.min.css">
  <link rel="stylesheet" href="assets/dropdown/css/style.css">
  <link rel="stylesheet" href="assets/animatecss/animate.min.css">
  <link rel="stylesheet" href="assets/theme/css/style.css">
  <link rel="stylesheet" href="assets/mobirise/css/mbr-additional.css" type="text/css">
  
  
  
</head>
<body>

<!-- Google Analytics -->
<!-- Global Site Tag (gtag.js) - Google Analytics -->
<script async src="https://www.googletagmanager.com/gtag/js?id=UA-1577437-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-1577437-1');
</script>
<!-- /Google Analytics -->


  <section class="menu cid-qwsa278RF3" once="menu" id="menu1-8x">

    

    <nav class="navbar navbar-expand beta-menu navbar-dropdown align-items-center navbar-fixed-top collapsed bg-color transparent">
        <button class="navbar-toggler navbar-toggler-right" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <div class="hamburger">
                <span></span>
                <span></span>
                <span></span>
                <span></span>
            </div>
        </button>
        <div class="menu-logo">
            <div class="navbar-brand">
                
                <span class="navbar-caption-wrap"><a class="navbar-caption text-white display-4" href="index.html">
                        Nolosha Cusub</a></span>
            </div>
        </div>
        <div class="collapse navbar-collapse" id="navbarSupportedContent">
            <ul class="navbar-nav nav-dropdown nav-right" data-app-modern-menu="true"><li class="nav-item"><a class="nav-link link text-white tooltipstered display-4" href="literature_default.html" aria-expanded="false" data-toggle="tooltip" data-placement="bottom" title="Literature">Qoraal</a></li><li class="nav-item"><a class="nav-link link text-white tooltipstered display-4" href="audio_visual_default.html" aria-expanded="false" data-toggle="tooltip" data-placement="bottom" title="Audio/Visual">Maqal</a></li><li class="nav-item"><a class="nav-link link text-white tooltipstered display-4" href="bible_default.html" aria-expanded="false" data-toggle="tooltip" data-placement="bottom" title="The Holy Bible">Kitaaabka Quduuska Ah</a></li><li class="nav-item"><a class="nav-link link text-white tooltipstered display-4" href="links_default.html" aria-expanded="false" data-toggle="tooltip" data-placement="bottom" title="Links">La Xiir</a></li><li class="nav-item"><a class="nav-link link text-white tooltipstered display-4" href="program_schedule.html" aria-expanded="false" data-toggle="tooltip" data-placement="bottom" title="Broadcast Schedule">Jadwalka Idaacadda</a></li><li class="nav-item"><a class="nav-link link text-white tooltipstered display-4" href="contact.html" aria-expanded="false" data-toggle="tooltip" data-placement="bottom" title="Contact Us">Nagala soo xiriir</a></li></ul>
            
        </div>
    </nav>
</section>

<section class="engine"><a href="https://mobiri.se/i">free site creation software</a></section><section class="mbr-section content5 cid-qR0RXSkN8l mbr-parallax-background" id="content5-1d8">

    

    <div class="mbr-overlay" style="opacity: 0.4; background-color: rgb(35, 35, 35);">
    </div>

    <div class="container">
        <div class="media-container-row">
            <div class="title col-12 col-md-8">
                <h2 class="align-center mbr-bold mbr-white pb-3 mbr-fonts-style display-1">Ciise - Casharka 8aad</h2>
                <h3 class="mbr-section-subtitle align-center mbr-light mbr-white pb-3 mbr-fonts-style display-5">Wixii Aan Ka Maqalnay Nebiyada</h3>
                
                
            </div>
        </div>
    </div>
</section>

<section class="mbr-section article content1 cid-qwsfJvczkC" id="content1-8z">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7"><div><br></div><div>Waxaad haatan soo gaartay casharkii ugu muhiimadda ballaarnaa ee koorsadan. Cashar waliba waxaynu lahayn fursad aynu ku maqalno farriimo kuna baarno nolosha nin ku weynaa hawlaha Ilaah. Erayada iyo ficillada nimankaas ayaa isu hadlaya. Run ahaantii waxaynu wax ka maqalnay nebiyadii.&nbsp;</div><div><br></div><div>Waxaan ka maqalnay xaqiiqooyin ku saabsan dabeecadda Ilaah, dabeecadda dembiga, sida loogu baahan yahay xukun, jacaylka iyo daryeelka Eebbe inoo hayo, iyo qorshaha uu keenay si uu innagu badbaadiyo. Waxaynu maqalnay nebiyada oo u sheegaya dadka inay fishaan imaatinka mid dhab ahaantii aad u weyn. Waxaanay isaga ugu yeereen MASIIXA.</div><div><br></div><div>Waynu maqalnay waxaasi oo dhan. Su'aashuse waxay tahay, miyaynu ku dhegaysannay maskax iyo niyad furan? Mararka qaar waynu maqalnaa laakiinse niyadaheennu waxay ku dheggan yihiin arrimo kale oo si rasmi ah uma dhegaysanno farriinta. Ulajeeddada ugu weyn ee koorsadan waxay ahayd inay innagu caawiso inaan si rasmi ah u dhegaysanno oo u garanno macnaha farriimaha nebiyada ay inoo leedahay shaksi ahaan. </div><div><span style="font-size: 1rem;">Waxaynu mas'uul ka nahay inaynu ka fekerno casharrada oo aynu u dhaqano si waafaqsan wixii aynu ka barannay.</span><br></div><div><br></div><div>Mid ka mid ah qorayaasha Qorniinka Ilaah ayaa qoray sidatan: Waa khasab inaynu siinno feejignaan dheeraad ah wixii aynu maqalnay, si aynaan uga leexan dariiqa. Waa inaynaan iska dhegatirin wixii aynu maqalnay. Eebbe wuxuu waagii hore siyaalo badan oo kala duduwan awowayaasheen kula hadlay nebiyadii. Laakiin imminka, ayuu leeyahay qoraagani, Ilaah wuxuu inagula hadlay Mid kaasoo ah muujinta dhabta ah ee jacaylka Ilaah; Midkaasuna waa Erayga Eebbe ee khuseeya dadka oo dhan.</div><div><br></div><div>Muujintan dhabta ah ee Ilaah, kaasoo nebiyadu ka hadleen, ayaa ah Masiixii la filayey. Markii uu bilaabay inuu hadlo qudhiisu, kuwa isaga maqlay way yaabeen. Waxaanay yiraahdeen, "Farriintiisu amar bay leedahay!" Casharkan waxaynu ku baran doonnaa wax badan oo ku saabsan qarsoodiga Kan magaciisu ahaa Ciise. Wuxuu inagula hadli doonaa erayadiisa, ficilladiisa iyo runtiisii la muujiyey.</div><div><br></div><div>Casharkan waxaad ka baran doontaa...</div></div>
        </div>
    </div>
</section>

<section class="mbr-section article content12 cid-qwsfOPgpug" id="content12-90">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Isaga ayay Nebiyadu ka Hadleen.</li><li>Farriintiisa Amar bay Leedahay</li><li>Isagu waa Jidka iyo Runta</li>
                </ul>
            </div>
        </div>
    </div>
</section>

<section class="mbr-section article content1 cid-qwsp7ijFi6" id="content1-91">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Casharkani wuxuu kaa caawinayaa inaad...<div><br></div></div>
        </div>
    </div>
</section>

<section class="mbr-section article content12 cid-qwspdCIWu5" id="content12-92">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Qorto siyaabaha Ciise Masiix ku noqday kii oofiyey ama kaamilay wax-sii-sheegidihii.</li><li>Sharraxaad ka bixiso waxbaridda aasaasiga ah ee Ciise Masiix.</li><li>Sharraxaad ka bixiso sababta loogu baahnaa waaqdhaac ama allabbari aan iin ama dembi lahayn.</li><li>Ka jawaabto casumaadda Eebbe ee kalgacaylka leh.</li>
                </ul>
            </div>
        </div>
    </div>
</section>

<section class="mbr-section article content1 cid-qwspqll7Gd" id="content1-93">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7"><div><strong><span style="font-size: 1rem;">ISAGA AYAY NEBIYADU KA HADLEEN</span><br></strong></div><div><br></div><div>"Tani waa waxa Rabbigu leeyahay", sida ku qoran Kitaabka Ishacyaah, cutubka 52, aayadda 7 iyo cutubka 55, aayadda 3, oo leh:</div><div><br></div><div><em>"Buuraha dushooda ku qurux badanaa cagaha</em></div><div><em>kan Warka Wanaagsan keena, oo nabadda naadiya,</em></div><div><em>Oo waxyaalaha wanaagsan warka wanaagsan ka keena,</em></div><div><em>Oo badbaadada naadiya...</em></div><div><em>Dhegihiinna soo dhiga, oo ii kaalaya,</em></div><div><em>I maqla oo naftiinnuna way noolaan doontaa."</em></div><div><br></div><div>Erayo badan oo kuwan oo kale ah, oo Ilaah bushiimihii nebi Ishacyaah soo mariyey, ayaa beri hore lagu ballanqaaday in dadku heli doonaan AKHBAAR WANAAGSAN. Akhbaarkan wanaagsani wuxuu khuseeyey dunida oo dhan, kumase koobnayn ama laguma ekayn qabiil ama koox diimeed khaas ah. Waxaynu barannay in akhbaarkan wanaagsan ku bilaaban lahaa dhalashadii cunugga. Waxaynu soo aragnay in nebiyadu sii sheegeen faallooyin badan oo ku saabsan dhalashada, dabeecadda, iyo hawsha Midka keenayey iftiinka meeshii gudcurka ahayd.</div><div><br></div><div>Wax-sii-sheegidahaas waxaa habeen lagu oofiyey beledka Beytlaxamtii Yahuudiya, markii bikraddii Maryan ay dhashay wiil. Waxaana cirka ka buuxsamay ilays xagga samada ka yimid, oo malaa'ig baa waxay ogeysiisay dhalashadiisii sida ku qoran Injiilka sida Luukos u qoray, cutubka 2, aayadaha 10 iyo 11 oo leh:</div><div><br></div><div><em>"Ogaada, waxaan idiin keenay WAR WANAAGSAN oo leh farxad weyn oo u ahaan dadka oo dhan. Waayo, maanta waxaa idiin dhashay Badbaadiye oo ah Masiixa Rabbiga ah."</em></div><div><br></div><div>Eebbe ayaa Maryan u muujiyey in wiilku ahaa CIMMAANUU'EEL (oo macnuhu yahay Ilaah Baa Inala Jira) kaasoo nebiyadu horey uga soo hadleen, oo magaciisa duniduna wuxuu noqon lahaa Ciise, kaasoo macnihiisu yahay "Badbaadada Rabbiga."</div><div><br></div><div>Isla sidii aynu u oggolaannay in waaya-aragnimadii iyo erayadii nebiyada qudhoodu is muujiyaan, aynu haddana maankeenna iyo niyadaheenna u furno inaynu ka fekerno Ciise, kan Masiixa ah. Runta ugu horraysa ee aynu ku arkayno waxbaridda noocan ah waxaa weeye in ugu dhowaan faallo kasta oo noloshiisa ah nebiyadii hore u sii-sheegeen. Ma jirin qof kale oo weligiis faallooyin ku saabsan dhalashadiisa, noloshiisa, calaamadihiisa iyo hawshiisa si sax ah wax looga sii sheegay.</div><div><br></div><div><strong>Tusmooyinka Wax-sii-sheegidyo Gaar Ah Oo Khuseeya Ciise, Kan Masiixa Ah</strong></div><div><br></div><div>Markaynu ka hadalno abtirsiinyadiisa, ayaa bilowgiiba erayadii Eebbe kula hadlay Xaawa (waa abooto Xaawa e) abtirsiinyada Ciise Masiix la sii sheegay. Marka hore, guud ahaan, waa dhashii Nuux, gaar ahaanna, sidaynu soo aragnay, waa farcankii Ibraahim iyo Daa'uud.</div><div><br></div><div>Markaynu ka hadalno dhalashadiisa, isagu wuxuu ku dhalan lahaa Beytlaxam, oo wuxuu ka dhalan lahaa gabar bikrad ah. Dhacdadii dhalashadiisa waxay ahayd inay la socdaan calaamado mucjiso ah</div><div><br></div><div>Markaynu ka hadalno noloshiisii adduunka, waxay ahayd in wargeeye hortiis la soo diri doono, kaasoo ahaa codka kan cidlada ka dhawaaqaya. Waxayna ahayd in loo soo dhoweeyo sida boqor iyo nebi. Waxayna ahayd inuu sameeyo mucjisooyin, oo uu dembi la'aan noolaado. Waxay kaloo ahayd inuu awoodsiiyo Ruuxa Qoduuska ah ee Ilaah.</div><div><br></div><div>Markaynu sifooyinkiisa ka hadalno, wuxuu noqon lahaa mirihii naagta (ama mid naag keliya ka soo farcama oo aan aabbe banii-aadan lahayn). Ilaah ayaa lagu muujin lahaa isaga. Waxay ahayd inuu noqdo sida addoon silcaya, oo u go'i lahaa ergadiisa jacaylka iyo madaxfurashada ah. Waxaanay ahayd inuu noqdo Bixiyaha, oo ah waaqdhaac kaamilka ah ee jacaylka Eebbe muujin lahaa kaasoo ay ahayd inuu kaamilo calaamadda waaqdhaaca xoolaha.</div><div><br></div><div>Markaynu ka hadalno hoggaansanaantiisii iyo sidii sharaftiisii loo soo celiyayna, isagu waxay ahayd inuu si jacayl leh ugu hoggaansamo hoosaysiinnimada oo loo soo celiyo guushii iyo ammaantii uu jannada ku lahaa. Waxay ahayd in la dhaawaco oo uu isagoo aammusan silco. Waxay ahayd inuu noqdo Wankii ama Baraarka Ilaah, oo loo bixiyey sida Waaqdhaaca Kaamilka ah, si uu dadka uga badbaadiyo ciqaabta dembiga. Isla sidii allabbarigii Ilaah keenay u soo furtay wiilkii Ibraahim, ayaa Waaqdhaacan Kaamilka ah, waa Masiixa e, loo keenay inuu banii-aadamka oo dhan soo furto. Waxay ahayd inuu noqdo naxariis Eebbe ka timid, oo dadka loo muujiyey. Waxaanay ahayd inuu la silco kuwa sharka leh, inkastoo dacwaddii lagu soo oogay isaga ay been ahayd, oo isagu uu ahaa eedlaawe. Waxay ahayd in mid saaxiibkiis ama xertiisa ahi uu gacangeliyo. Waxaanay ahayd inuu noqdo mid ka guulaysta wax walba oo sii wata derejadiisii daa'imka ahayd ee uu jannada ku lahaa.</div><div><br></div><div>Wax-sii-sheegidaha ku saabsan Ciise Masiix loogama kor hadlin oo keliya nebiyadii waaweynaa ee aynu hadalladoodii maqalnay, laakiin waxaa kale oo looga kor hadlay khaaddumo Ilaah oo kale.</div><div><br></div><div>Tusaale ahaan, malaa’igtu waxay ku tiri Yuusuf sida ku qoran Injiilka sida Matayos u qoray, cutubka 1, aayadda 21 oo leh, "Waxay ummuli doontaa wiil, oo magaciisana waxaad u bixin doontaa Ciise, waayo dadkiisa ayuu dembiyadooda ka badbaadin doonaa."</div><div><br></div><div>Malaa’igtu waxay bikraddii Maryan ku tiri, sida ku qoran Luukos 1:31-32 oo leh:</div><div><br></div><div><em>"Bal eeg, waad uuraysan doontaa oo wiil baad dhali doontaa, oo magaciisana waxaad u bixin doontaa Ciise. Nin weyn buu ahaan doonaa, oo waxaa loogu yeeri doonaa Wiilka Kan ugu sarreeya."</em></div><div><em>Maryanna waxay tiri sida ku qoran Luukos 1:54-55 oo leh:</em></div><div><em>"Midiidinkiisii Israa'iil ayuu caawiyey,</em></div><div><em>Inuu xusuusto inuu u naxariisto,</em></div><div><em>Ibraahim iyo farcankiisii weligoodba,</em></div><div><em>Siduu awowayaasheennii ula hadlay."</em></div><div><br></div><div>Waxaa Yeruusaalem joogay nin magaciisii ahaa Simecoon. Ninkaasu wuxuu ahaa nin xaq ah oo cibaado leh. Ilaahna wuxuu u muujiyey isaga inaanu dhimasho arag intaanu Masiixa Rabbiga arkin. Wuxuu joogay macbudka Rabbiga goortii waalidkii keeneen wiilkii Ciise ahaa inay caadadii sharciga ku sameeyaan. Markaasuu gacmahiisa ku qaaday cunugga, oo Eebbe ammaanay, sida ku qoran Luukos 2:30-32a. Wuxuuna yiri:</div><div><br></div><div><em>Indhahaygu waxay arkeen badbaadintaada,</em></div><div><em>Tan aad dadka oo dhan hortiis hagaajisay,</em></div><div><em>Oo ah iftiin quruumaha lagu muujiyo."</em></div><div><br></div><div>War muxuu qorshaha Eebbe khayr badan yahay! Wuxuu u yeerey Ibraahim, Isxaaq, iyo Yacquub oo wuxuu ballanqaaday inuu faracooda ku barakadeeyo quruumaha. Xaqiiqdii waxay ka mid ahaayeen kuwii la doortay, waayo haddii aynu raacno waxbaridda muujinnada, waxaynu arkaynaa in faraca Ibraahim, Isxaaq, iyo Yacquub uu Masiixu ka imanayo si uu dadka uga soo furto baaba'a dembiga. Haddii aynu eegno, abtirsiinyo ahaan, magacyada reerkii uu Ciise Masiix ka dhashay sida ku qoran Matayos 1:1-16 iyo Luukos 3:23-38, waa muhiim inaan xusuusano inaan Yuusuf loogu yeerin aabbaha Masiixa. Waxaynu markaasi arkaynaa in Ciise Masiix uu si mucjiso leh uga dhashay bikraddii Maryan. Dhalashadan yaabka leh kama iman dadka; waase mucjiso Ilaah.</div><div><br></div><div><strong>Waxaynu Runta Ka Maqalnay Nebiyada </strong></div><div>Waxaa jira caddayn ku filan inay aqoonyahannada, iyo dadka caadiga ah ee runta raadiyaa, ay la yaabaan sida loo kaamilay wax-sii-sheegidyada. Sida runta ah, hadalladii nebiyada oo dhan, waxaa xuddun u ahaa shakhsiga iyo hawsha Ciise Masiix. Isaga la'aantiisna wax macna ah ma yeesheen wax badan oo nebiyadu yiraahdeen. Way caddahay in nebiyadii waaweynaa, sida Ibraahim, Muuse, Daa'uud iyo Ishacyaah, ay ka hadlaan waxyaallo ay garanayeen inay muhiim inoo tahay inaynu maqalno. Markii nebi Ilaah inoo sheego inuu inoo hayo war wanaagsan, xaqiiqdii waa inaynaan ka walaacin qaadashada warkaas!</div><div><br></div><div><strong>FARRIINTIISU AMAR BAY LEEDAHAY</strong></div><div><br></div><div>Waxaa jiray wax qarsoodi ah oo Ciise Masiix kaga duwanaa kuwa kale. Wuxuuna u muuqday inuu la mid ahaa dadka kale. Taasina waxaa loola jeedaa inuu u dhashay sida dhallaanka caadiga ah, u koray ama u qaangaaray, u noolaa, una shaqayn jiray sida dadka kale. Xagga muuqaalka jirka, isagu waxba kama duwanayn nebiyadii ka horeeyey. Laakiin Ruuxiisa ayaa isaga mid khaas ah oo aan wax la mid ah jirin ka dhigay. Ruuxiisu ma ahayn sida kan dadka oo kale ee Eebbe abuuray. Ilaah baase isaga lagu muujiyey. Isagu wuxuu ahaa Erayga Eebbe, oo aan lagu qorin kitaab sida muujinnadii Ilaah ee kale ahaayeen, laakiin lagu muujiyey sida qaab qof ahaaneed, kaasoo la arki karo, la taaban karo, dadkuna u iman karaan. Waxbaridda, mucjisooyinka, iyo ishoosaysiinta Midkan (waa Ciise Masiix e), ayaa jacaylka ugu sarreeya ee Ilaah lagu muujiyey. Ruuxan isaga ka buuxay ayuu ahaa kan u hadlayey si amar rabbaaniya leh.</div><div><br></div><div>Markii Ciise Masiix, ka korayey carruurnimadiisii, wuxuu ahaa mid u hoggaansanaa waayo-aragnimada caadiga u ah dadka, si dadku u arkaan inuu garanayey baahidooda iyo itaaldarradooda. Dadku waxay isaga ka arki kareen daryeelka iyo jacaylka Eebbe.</div><div><br></div><div>Kaddib markii Yooxanaa ugu markhaati kacay Webi Urdun agtiisa ayaa Ciise Masiix bilaabay shaqadiisii ahayd waxbaridda iyo ku wacdinta runta. Wuxuu dadkii baray sida loogu noolaado hab Ilaah raalligeliya. Sidii nebiyadii ka horreeyey oo kale ayuu dadka baray in Eebbe dembiyada ciqaabo laakiin uu hab badbaadin u keeno kuwa aqbala badbaadadaas. Bal aynu si kooban u qaadaadhigno qaar ka mid ah waxbaridihii Ciise Masiix. Waxaynu arki doonaa inay si buuxda u kaamilayaan wixii aynu ka soo maqalnay nebiyadii.</div><div><br></div><div><strong>Muhiimadda Erayga Eebbe</strong></div><div><br></div><div>Bilowgii hawshiisa, Ciise waxaa ka hor yimid dhibaatooyin la mid ah kuwa caadi ahaan innagoo dhan inaga hor yimaadda: Shayddaanku ayaa isku dayey inuu shaki geliyo ama jirrabo isaga. Xaqiiqdii Ciise Masiix, wuxuu lahaa awood oo dhan oo uu Shayddaanka iskaga caabbin karo. Isagoo tusaale inooga dhigayo ayuu muujiyey awoodda Erayga Eebbe ee qoran. Wuxuuna yiri sida ku qoran Kitaabkii 5aad ee Muuse oo la yiraahdo Sharciga Kunoqoshadiisa, cutubka 8, aayadda 3, oo leh: "Waa qoran tahay: Dadku waa inaanu kibis oo keliya ku noolaan, laakiinse waa inuu eray walba oo afka Rabbiga ka soo baxa ku noolaado."</div><div><br></div><div>Kibista, oo dhergisa damaca jirka, ayaa inooga dhigan waxyaalaha dunida ee aynu raadinno. Shayddaanku wuxuu isku dayaa inuu innagu jirrabo si aan Ilaah uga baadiyowno oo aynu maankeenna ugu mashquulinno helitaanka hantida noloshan amase ka daba orodno raaxada dunida. Ciise Masiix, wuxuu ina baray muhiimadda ay leedahay in daacad la ahaado, iyadoo la aqbalayo lana raacayo muujinnada Ilaah. Waxaase aad muhiim u ah in Ciise Masiix ku adkeeyey arrintan bilowgii hawshiisa wacdiska, hadalladan oo ay tahay inaynu mar kasta xusuusano oo ah: "Dadku waa inaanu kibis oo keliya ku noolaan, laakiin waa inuu eray walba oo afka Rabbiga ka soo baxa ku noolaado."</div><div><br></div><div>Ciise Masiix wuxuu sii waday inuu muujiyo Qorniinka oo uu ku soo xigto waxbaridiisii oo dhan. Wuxuu u tilmaamay xertiisii qaybo ka mid ah Qorniinka oo muujinayey in noloshiisa iyo hadalladiisuba ay kaamilayaan wax-sii-sheegidda. Banii-aadanku waxay ahayd inay ogaadaan in doonista iyo jacaylka Ilaah lagu muujiyey eraygiisa, iyo in Eraygaasi uu noqdo hoggaankeenna ka bilaabata dhalashada ilaa iyo dhimashada.</div><div><strong><br></strong></div><div><strong>Caddaaladda Iyo Ciqaabta Ilaah</strong></div><div><br></div><div>Ciise Masiix si cad buu dadka u baray wax ku saabsan xaqnimada rabbaaniga ah iyo caddaaladda quduuska ah. Erayo xoog leh ayuu ku sheegay ciqaabta ku imanaysa kuwa u fasaxa noloshooda in dembi xukumo. Dabeecadda Ilaah ee xaqa iyo caddaaladda ah ayaa doonaysa in kuwa diida isaga ay ku waajib tahay inay hoos yimaadaan ciqaabtiisa. Kuwa aan toobadkeenin dembigooda oo aan Ilaah ka helin cafiska dembiyadooda waxaa lagu ciqaabi doonaa dabka aan dhammaan weligiis. Isagoo soo xiganaya Daa'uud iyo Ishacyaah, ayuu Ciise Masiix ugu digay dadka inay toobadkeenaan oo ka baxsadaan ciqaabta.</div><div><br></div><div><strong>Jacaylka Iyo Daryeelka Ilaah</strong></div><div><br></div><div>Ciise Masiix wuxuu baray in Eebbe dadka u yahay sida aabbe kalgacal leh oo kale, oo si weyn u daneeya una xiiseeya dhan walba ee noloshooda. Dadka waa abuuristiisa ugu sarraysa, oo markii ay u nool yihiin si waafaqsan qorshihiisa, waxay isaga u yihiin farxaddiisa ugu weyn. Markiise ay diidaan oo ay addeeci waayaan isaga, wuu calool-xumaadaa oo wuxuu doonaa inuu arko iyagoo isaga u soo laabtay. Ciise Masiix wuxuu inoo sheegay in Ilaah si ficil leh u raadiyo dadka. Iyaga ayuu doondoonaa oo u yeeraa, wuxuuna u soo bandhigaa badbaado. Ciise Masiix wuxuu arrintan ku muujiyey noloshiisii adduunka, markii uusan, sida xaqiiqda ah, ka dheeraan dembiilayaasha. Iyaguu doondoonay, booqday, la sheekaystay, oo siyaabo badan ayuu tusay jacaylka iyo danaynta Ilaaha markuu dhexdooda joogay.</div><div><br></div><div><strong>Ciqaabta Dembiga Iyo Dib U Heshiisiinta</strong></div><div><br></div><div>Khudbado, mas'aalooyin, iyo tusaalooyin ayuu Ciise Masiix ku sharraxay runta ah in dembigu hubaal ahaan keenayo ciqaabta ah silic iyo ka-fogaan Eebbe oo weligeed ah. Sidaas darteed, maadaama dadka oo dhan ay dembaabeen, ciqaabtani way saamaynaysaa dadka oo dhan. Haddii ciqaabtan la dhaqangelin lahaa, si naxariis la'aan ah, qof walba waxaa lagu xukumi lahaa dhimasho daa'in ah. Ilaah baa wuxuu keenay qurbaankii allabbariga xoolaha, si uu sharraxaad uga bixiyo sida caddaaladda iyo jacaylka laysugu dhinac wadi karo. Markii tusaalahan la fiiriyo ayaa dembiga la saaray neefka. Neefka ayaa loo dilay beddelkii dadka dembiilaha ah, markaana qiimihii waa la bixiyey oo jacaylka Eebbe baa keenaya badbaado. Ciise wuxuu soo kaamilay waxbaridda ku saabsan arrintan, isagoo sii sheegaya siduu ugu hoggaansami doono inuu noqdo Allabbariga Kaamilka ah. Wuxuuna kafaaraggudi doonaa dembiyada dunida, isagoo noloshiisa u bixin doona madaxfurashada kuwo badan. Wuxuu xertiisii siiyey warbixin ku filan oo ku saabsan qarsoodigan si ay u gartaan sababtii uu u silcay, oo ay dabadeed u awoodaan inay dadka kale baraan farriinta badbaadada.</div><div><strong><br></strong></div><div><strong>Caabudaadda Dhabta Ah Ee Niyadda Ka Timaada</strong></div><div><br></div><div>Waxaynu xusuusannaa in nebi Ishacyaah uu u hadlay Rabbiga, sida ku qoran Kitaabka Ishacyaah 29:13, oo leh:</div><div>"Dadkanu way ii soo dhowaadaan, oo afkooda iyo bushimahooda ayay igu maamuusaan, laakiin qalbigooda way iga fogeeyeen, oo cabsida ay iga qabaanna waa amarka dadka laga bartay."</div><div>Ciise Masiix mar kale ayuu dadkii u muujiyey in caabudaaddu ahaato mid si daacad ah uga timid niyadda. Waxaanu dadkii uga digay inay iska jiraan istustuska ficil diimeedka ah, kaasoo aan lahayn cibaadaysi iyo ammaan Ilaah oo dhab ah. Mar ayaa la weyddiiyey inuu ka hadlo muhiimadda ay leeyihiin meelaha khaaska ah ee wax lagu caabudo. Jawaabtiisuna waxay ahayd in su'aasha ugu muhiimsani aanay ahayn meesha qudheeda.</div><div>Wuxuuna yiri sida ku qoran Injiilka Yooxanaa u qoray, cutubka 4, aayadda 24: "Ilaah waa Ruux, kuwa caabudaa isagana waa inay ku caabudaan ruuxa iyo runta."</div><div><br></div><div><strong>Rumaysad Iyo Addeecis Dadka Laga Doonayo</strong></div><div><br></div><div>Waaqdhaaca ama Allabbariga Wanka Ilaah ee aan iinta lahayn ayaa ku filan inuu soo furto dadka oo dhan. Laakiin cafiska dembiga wuxuu u iman karaa oo keliya kuwa si kalsooni ah u aqbala, oo si daacadnimo ah u rumeeya in Waaqdhaacii ay iyagu leeyihiin. Dadku doorashadooda ayay dembi ugu dhaceen, doorashadoodayna badbaado ku heli karaan. Eebbe wuxuu dadka u fidiyey casumaad, sidaynu ka maqalnay nebi Ishacyaah, markuu lahaa: "Ii kaalaya oo i dhegaysta." Isagu dadka ma qasbo. Dadka uma aqbalo ama uma diido si shaki ku jiro. Qof kasta ayaa heli kara faa'iidada jacaylka iyo naxariista Ilaah. Rumaysad iyo addeecis ayaa loo baahan yahay. Ciise Masiix wuxuu yiri, "Waad heli doontaan wax waliba oo aad weyddiisataan, haddii aad rumaysataan."</div><div><br></div><div>Tusaalayaashan waxaan ka arki karnaa in waxbaridda Ciise Masiix ay ahayd soo koobidda, gunaanadka iyo kaamillidda wax kasta oo ay nebiyadii dadka bareen. Kuwii maqlay isaga ayaa aqoonsaday amarka uu ku hadlayey. Amarka Ciise Masiix wuxuu ahaa amarka Eebbe, waayo wuxuu yiri sida ku qoran Matayos 5:17:</div><div><br></div><div><em>"Ha u malaynina inaan u imid inaan sharciga iyo qorniintii nebiyada baabi'iyo; uma aan iman inaan baabi'iyo, laakiin waxaan u imid inaan wada yeelo."</em></div><div><em><br></em></div><div><strong>ISAGU WAA JIDKA IYO RUNTA</strong></div><div><br></div><div>Qaar ka mid ahaa xertii Ciise Masiix ayaa bilowgiiba dareemay inuu ahaa Masiixii la ballanqaaday, kaasoo Eebbe ku dhex-noolaa si uu u dhammaystiro ulajeeddada uu dunida ka leeyahay. Qaar kalena waxay ogaadeen runtan markii garashadoodii la furay. Waxayna arkeen, dhan walba oo laga eego nolosha Ciise Masiix, inay kaamilayso wax-sii-sheegidihii nebiyada. Qaarkood waxay maqleen codkii samada ka dhawaaqayay markay joogeen webi Urdun qarkiisa iyo ogeysiiskii Yooxanaa Baabtiisaha. Waxay dhegaysteen waxbariddiisii khayrka lahayd. Waxay arkeen isagoo samaynaya mucjisooyin waaweyn. Waxayna niyadahooda ka dareemeen joogitaanka iyo jacaylka Ilaah ee ka yimaada ee Masiixa, kaasoo uu dunida kula heshiiyay.</div><div><br></div><div>Laakiin xertii Ciise Masiix waxay ahaayeen dad inala mid ah. Way shakiyeen oo su'aalo ayay weyddiin jireen Ciise Masiix. Ciise Masiix wuxuu ka hadlay siliciisa iyo dhimashadiisa uu dadka dembiyadooda kaga soo furanayo. Aad bay u adkayd in tan la fahmo. Sidee buu Eebbe ugu soo furanayaa dadka Ciise Masiix? Muxuuse Ilaah ugu oggolaanayaa silic, hoosaysiin, iyo dhimasho? Sidee baase ciqaabta dembiyada banii-aadanka oo dhan loo bixiyey hal mar oo kama dambays ah?</div><div><br></div><div>Isagoo sii waday wacdiska, waxbaridda, samaynta mucjisooyinka, iyo ka soo xigashada nebiyadii, ayuu Ciise Masiix si tartiib ah xertiisii ugu muujiyey dabeecaddiisa dhabta ah. Wuxuu yiri, "Ilaah wuu shaqeeyaa, aniguna waan shaqeeyaa." Taasina waxaa loola jeedaa, in Ilaah isaga ku dhex-noolaa iyadoo ulajeeddadu ahayd inuu muujiyo hawl khaas ah. Noloshiisii aan dembiga lahayn aawadeed, ayaa Ciise Masiix kaamilay dhan walba ee sharciyada Ilaah ah. Isagoo daahir ah, addeecsan, si buuxdana ugu hoggaansanaan doonista Ilaah, ayaanu isagu lahayn dembi la daboolo. Wuxuu kaamilay shuruudaha looga baahan yahay nolosha xaqa ah. Bacdamaa uu ahaa mid aan dembi lahayn, ayuu qudhiisa isku bixiyey sida Wankii Ilaah, oo ah Beddelaadda Kaamilka ah ee daboolaysa dembiga dadka. Shaqadaasuna waxay ahayd furashada dadka, sidii uu Ishacyaah horey u ballanqaaday. Eebbe wuxuu ku jiray Ciise Masiixa, si uu dadka ula heshiisiyo. Ciise Masiix wuxuu sharraxaad ka bixiyey in isaga la dili doono oo uu dabadeedna dhimashada ka soo sara kici doono si uu u dhammeeyo qorshaha Ilaah ee badbaadada.</div><div><br></div><div>Wuxuu yiri, sida ku qoran Yooxanaa 14:1 iyo 6 oo leh:</div><div><br></div><div><em>"Qalbigiinnu yuusan murugoon. Ilaah waad rumaysan tihiin, anigana i rumaysta. &nbsp;</em><em>Anigu waxaan ahay jidka iyo runta iyo nolosha."</em></div><div><br></div><div>Dhacdooyinka noloshiisa ayaa markiiba keenay in aad loo fahmo erayadiisii. Wadaadadii sare ayaa ku eedeeyey dacwad been ah oo dhan ka ah Ciise Masiix, oo waxay maleegeen in isaga lagu qodbo iskutallaabta. Niyadahoodii isla-weynaa ee caasiga ahaa ayaan doonayn inay aqbalaan qarsoodigan la yaabka leh ee Ciise Masiix -- waana muujinta naxariista Eebbe. Waxay ula dhaqmeen sida nin caadi ah sidaas daraadeed waxay ku eedeeyeen inuu Ilaah caayay ama ku aflaggaadooday markii uu sheegtay inuu yahay Badbaadiyaha dadka oo dhan.</div><div><br></div><div>Waxaad markaasi aragtaan, in madaxdii diinta ay ka fekerayeen un waxyaabaha iyo marxaladaha muuqda ama la arki karo ee adduunkan. Wakhti uma ayan haynin wax iyaga ula muuqday waxbarid khaldan, taasoo ku saabsanayd beddelaadda xaaladda ruuxa. Dhab ahaan, waxaa maskaxdooda dabray xeerarkii iyo dhaqammadii ay iyaga qudhoodu sameeyeen. Sidaas daraadeed waxay goosteen inay baabi'iyaan Masiixa kaasoo daboolka ka qaaday laba-wejiilannimadooda.</div><div><br></div><div>Dabcan Ciise Masiix wuu ku baxsan karay awood mucjiso ah, laakiin ikhtiyaarkiisa ayuu isu dhiibay. Wuxuuna tan u sameeyey si uu u dhammaystiro ulajeeddadiisii, oo dhacda kasta waxay u dhacday si waafaqsan qorshaha Ilaah ee furashada dadka. Isla sidii nebiyadu u sheegeen, wuxuu kuwii qodbayey u addeecay sida wan loogu kaxeeyo meesha allabbariga.</div><div><br></div><div>Kuwii dadka u dili jiray dawladda ayaa Ciise Masiix kor saaray iskutallaabta, maadaama tani ahayd habkii wakhtigaas lagu dili jiray kuwa dembi galay. Laba tuugna waxaa laga soo laadlaadiyey laba iskutallaabood oo hareerihiisa laga qotomiyey, waxaanay tanu kaamishay wax-sii-sheegiddii taas oo ahayd in lagu dili doono kuwa sharka leh dhexdooda, inkastoo uusan eed lahayn. Mid ka mid ah labadii tuug ayaa toobadkeenay oo cafis weyddiistay. Xitaa markuu Ciise Masiix silcayey, wuxuu kala hadlay nabad kii toobadkeenay. Wuxuu kaloo ku hadlay erayo kale oo ku saabsan cafis iyo jacayl. Habkii uu waaqdhaaca isugu bixiyey iyo calaamadihii mucjisooyinka ahaa ee la socday ayaa kaamilay wax-sii-sheegid kasta. Jirkiisiina waxaa qaatay nin maalqabeen ah, oo waxaa la geliyey qabri dhagax ah, qabrigiina waxaa waardiye ka qabtay saraakiishii dawladda.</div><div><br></div><div>Subaxdii maalintii saddexaad ee ka soo wareegtay markii uu Ciise Masiix u bixiyey noloshiisii sida Waaqdhaaca Kaamilka ah, ayaa jirkiisii ka kacay dhimashada, isla sidii uu horey u sii sheegay. Madaxdii diintu waxay la noqotay inay baabi'iyeen Ciise Masiix, laakiin Ilaah baa tabahoodii fashilay. Ciise Masiix, inkastoo uu ku silcay dhacdadii uu waaqdhaaca ku noqday, haddana nolol buu si guul leh ugu soo noqday, si uu u ahaado midka guusha leh weligiis. Dhimashada jirka ayaa waxay tilmaamaysay silicii hoosaysiinta lahaa ee Ruuxa Ilaah marka waaqdhaaca la sameeyey si loo furto banii-aadanka oo ah, abuuristiisa ugu weyn, kuwaasoo uu aad u jeclaa. Imminka ficilkii furashada dadka waa la dhammeeyey! Waaqdhaacii ama Allabbarigii Kaamilka ahaa ee weynaana waa la bixiyey. Mucjiso weligeed saamayn ku yeelan doonta arrimaha banii-aadanka ayaa dhacday.</div><div><br></div><div>Kaddib markii la ogaaday in qabrigu maran yahay, ayaa qaar ka mid ah xertii Ciise Masiix la kulmeen isagoo la sara-kiciyey. Iyaguu raacay oo wuxuu kala hadlay nebiyadii. Wuxuuna ku yiri, sida ku qoran Luukos 24:25-27 oo leh:</div><div><br></div><div><em>"Nacasyo yahow oo qalbigoodu ka raagay inuu rumaysto wixii nebiyada oo dhammi ay ka hadleen, Masiixa miyaanay waajib ku ahayn inuu waxaas oo dhan ku silco oo uu ammaantiisa galo?' Markaasuu ka bilaabay Muuse iyo nebiyada oo dhan, Qorniinka oo dhanna ayuu uga micneeyey wixii isaga qudhiisa ku saabsanaa."</em></div><div><br></div><div>Nimankii maqlay isaga waxay dareemeen runta niyadahooda gubaysa. Si bayaan ah ayay u garteen in silicii iyo sarakiciddii Ciise Masiix ay dhab ahaan ahayd qorshaha Eebbe ee furashada sidii nebiyadu horey u sii sheegeen. Aad bay ugu farxeen wixii ay ogaadeen, magaaladii ayayna orod ku tageen, si ay saaxiibadood u sheegaan. Waxayna ku yiraahdeen, "Waa run, oo Ciise Masiix dhimashadii wuu ka sarakacay!"</div><div><br></div><div>Markaas kaddib, Ciise Masiix wuxuu u muuqday kuwo kale. Wuxuu tusay jirkiisii la sarakiciyey, oo wuxuu mar kale ku yiri, sida ku qoran Luukos 24:44-45, oo leh:</div><div><br></div><div><em>"'Kuwani waa hadalladaydii aan idinkula hadlay intii aan weli idinla jiray. Waa inay noqdaan wax walba oo sharciga Muuse iyo nebiyadii iyo sabuurrada laygaga qoray oo igu saabsanaa.' Markaasuu garashadooda u furay si ay u gartaan Qorniinka."</em></div><div><br></div><div>Wuxuu xertiisii u sheegay inay tagaan oo quruumaha oo dhan ku wacdiyaan farriinta toobadkeenka, cafiska, iyo furashada dembiga -- kuwaasoo dhammaantood Ilaah keenay, Bixiyaha lagu muujiyey Ciise Masiix. Kani waa AKHBAARKA WANAAGSAN ee Injiilka, kaasoo ay tahay in la gaarsiiyo dunida oo dhan.</div><div><br></div><div>Ciise Masiix samada ayaa loo qaaday -- halkaasoo uu weli ku nool yahay. Xertiisii waxaa ka buuxsamay kalsooni iyo farxad. Su'aalahoodiina waa laga jawaabay. Qofnimada iyo hawshii Ciise Masiix ayaa xaqiiqdii ahaa kaamilidda wax-sii-sheegiddii nebiyada.</div><div><br></div><div><strong>Aqbalidda Runtu Waa Ficil Shakhsi ama Qof Ahaaneed</strong></div><div><br></div><div>Waxaynu Ilaah ka baryi karnaa inuu ina siiyo waxgarasho dheeraad ah oo ku saabsan Eraygiisa iyo qorshaha uu inoo hayo, sidii Daa'uudba kaga baryey erayadan ku qoran Kitaabka Sabuurrada, Sabuurka 119, aayadaha 89 iyo 169:</div><div><br></div><div><em>"Rabbiyow, Eraygaagu weligiisba&nbsp;</em></div><div><em>Wuxuu taagan yahay samada.&nbsp;</em></div><div><em><br></em></div><div><em>Rabbiyow, qayladaydu ha ku soo dhowaato hortaada,&nbsp;</em></div><div><em>Oo waxgarasho ii sii si Eraygaagu waafaqsan."</em></div><div><br></div><div>Laakiin xitaa, nebiyadii ayaa siyaabo kala duduwan inoogu sheegay in fahamka dadku uusan marna kaamil ahayn. Jidadka Eebbe aad bay uga sarreeyaan jidadka dadka. Suuraggal inoo ma aha inaan caqligeenna banii-aadanka ku fahanno faallo kasta oo ku saabsan qorshaha Ilaah ee furashada, kaasoo ku yimid Ciise Masiix. Weli waxaa jira qarsoodi iyo la yaab ku saabsan jacaylkiisa qotada dheer iyo dabeecada waaqdhaaciisa. Xiriirka aynu Ilaah la leenahay waa inuu ku salaysan yahay kalsooni. Waana inaynu aqbalno isaga inagoo rumaysad leh.</div><div><br></div><div>Maadaama aynu nahay abuuristiisa, ulajeeddadeennuna tahay inaynu farxad iyo sharaf u keenno isaga, wuxuu ina siiyey sifadii uu nebi Ishacyaah ugu yeerey harraad. Waxaad xusuusataan inuu yiri, "Ii kaalaya, kuwiinna oomman oo dhammow, xagga biyaha kaalaya." Innagoo dhan waxaynu leenahay baahi weyn oo aan Ilaah u qabno. Waxaynu leenahay dareen murugo iyo hubaal la'aan ah markii xiriirka aynu isaga la leenahay uusan hagaagsanayn. Harraadkeenna xagga gudaheenna, ayaa inoo sababa inaan isaga doondoonno. Bacdamaa uu innagu abuuray harraadka ruux-ahaaneed, innaguna casuumay inaan u nimaadno, ina cayrin maayo. Wuxuu innagu caawin doonaa inaynu fahanno waxa uu doonayo inaan garanno. Waxaa taas ka sii muhiimsan inuu innagu caawin doonaa inaynu isaga rumaysanno oo ku kalsoonaanno. Wuxuu ina siin doonaa rumaysad aynu ku aqbalno muujintiisa naxariista leh ee dadka oo dhan.</div><div><br></div><div>Mid kastoo aqbala naxariista Eebbe wuxuu oran karaa, "Wuxuu qaatay dembigayga. Aniga ayuu ii silcay. Waaqdhaaciisa awgiis, baan ku heli karaa nolol. Waxaa keliya oo layga baahan yahay waa inaan aqbalo runtan oo ku noolaado sida runtan waafaqsan."</div><div><br></div><div>Waxaa kaloo jira xaqiiqo dhab ah oo aan si buuxda loogu macnayn karin hadallada dadka. Waxaana weeye: "Ciise Masiix wuxuu ka weyn yahay waaqdhaac beddelaad ah. Uguma uusan silcin oo keliya meesheennii si uu inooga xoreeyo hoos-u-dhicidda iyo dabka naarta. Kan aan dembiga lahayn wuxuu kaloo u istaagay inuu noqdo qareenkeenna, iyo dhexdhexaadiyaheenna, si waaqdhaaciisii dhaqan-galka ahaa xal ugu noqdo kala-fogaantii dadka iyo Ilaah ee uu keenay dembigu. Wuxuu naftiisii u bixiyey si uu u soo celiyo xiriirkii aynu Ilaah la lahayn. Wuxuuna ina siiyey xorriyad aan eedda kaga xorowno, xoog aynu dembiga iyo jirrabaada kaga adkaanno, iyo weliba awood aan isaga ugu noolaanno kulana soconno si nabad iyo farxad leh weligeen.</div><div><br></div><div>Markii aad rumaysato oo aqbasho hadiyadda ama deeqda Eebbe ee badbaadada dembiga, waxaad markaas xor ka noqonaysaa ciqaabtiisa, bacdamaa Ciise Masiix adiga beddelkaaga u silcay. Mar kalena eed ma lihid, waayo ganaaxii waa la bixiyey. Waxaad tahay qof cusub, oo xiriirkii uu Ilaah la lahaa la soo celiyey. Hadda waxaa jira wehelnimo iyo is-dhexgal ka dhexeeya ruuxaaga iyo Ruuxa Ilaah.</div><div><br></div><div>Haddii aad maanta niyaddaada ka dareento hubaal la'aan, degganaan la'aan, iyo walaac ha is-moogeysiin. Waa harraadkaas aad Eebbe u qabtid, kii ay nebiyadu ka hadleen. Waxaad u qayshataa Ilaah adigoo ku baryootamaya hadalladii Daa'uud ee ku qoran Sabuurka 51 oo leh:</div><div><br></div><div><em>"Hortaada ha iga xoorin,</em></div><div><em>Oo Ruuxaaga quduuska ah ha iga qaadin.</em></div><div><em>Ilaahow iigu naxariiso sida raxmaddaadu tahay,&nbsp;</em></div><div><em>Oo xadgudubyadaydana igaga tirtir&nbsp;</em></div><div><em>Sida naxariistaada badnaanteedu tahay.&nbsp;</em></div><div><em>Waayo anigu waan og ahay xadgudubyadayda,&nbsp;</em></div><div><em>Oo dembigayguna hortayduu yaallaa had iyo goorba.&nbsp;</em></div><div><em>Adiga keliya ayaan kugu dembaabay,&nbsp;</em></div><div><em>Oo waxaan sameeyey wax hortaada ku xun...&nbsp;</em></div><div><em>Xumaantayda iga wada maydh,&nbsp;</em></div><div><em>Oo iga nadiifi dembigayga."</em></div><div><br></div><div>Waxaad Ilaah ka baridaa inuu furo indhahaaga si aad u aragtid Muujintiisa; inuu furto maskaxdaada si aad u garatid Muujintiisa; uuna furo niyaddaada si aad u heshid Muujintiisa.</div><div><br></div><div>Waxaad Eebbe ka baridaa inuu shakhsi ahaan kuugu muujiyo runtiisa ku saabsan waaqdhaaca ama allabbarigii iyo sarakiciddii ammaanta lahayd ee Ciise Masiix. Waxaad weyddiisataa inuu ku siiyo rumaysad aad ku aqbasho badbaadadiisa kaamilka ah. Niyadda ka dhegayso oo mar kale maqal erayadii Ciise Masiix ee ahaa: "Aniga i rumaysta, waayo waxaan ahay jidka iyo runta iyo nolosha."</div><div><br></div><div>MAANTA CIISE MASIIXA WAXAA WEEYE&nbsp;</div><div><br></div><div>MUUJINTA NAXARIISTA ILAAH EE NAFTAADA</div></div>
        </div>
    </div>
</section>

<section class="mbr-section content5 cid-qR0S5FEKBj mbr-parallax-background" id="content5-1d9">

    

    <div class="mbr-overlay" style="opacity: 0.4; background-color: rgb(35, 35, 35);">
    </div>

    <div class="container">
        <div class="media-container-row">
            <div class="title col-12 col-md-8">
                <h2 class="align-center mbr-bold mbr-white pb-3 mbr-fonts-style display-1">
                    Imitixaana Casharka 8</h2>
                
                
                
            </div>
        </div>
    </div>
</section>

<section class="mbr-section form1 cid-qYQa05A7RL" id="form1-4mu">

    

    
    <div class="container">
        <div class="row justify-content-center">
            <div class="title col-12 col-lg-8">
                <h2 class="mbr-section-title align-center pb-3 mbr-fonts-style display-2">FORM
                </h2>
                <h3 class="mbr-section-subtitle align-center mbr-light pb-3 mbr-fonts-style display-5"></h3>
            </div>
        </div>
    </div>
    <div class="container">
        <div class="row justify-content-center">
            <div class="media-container-column col-lg-8" data-form-type="formoid">
                    <div data-form-alert="" hidden="">
                        Thanks for filling out the form!
                    </div>
            
                    <form class="mbr-form" action="https://mobirise.com/" method="post" data-form-title="Mobirise Form"><input type="hidden" name="email" data-form-email="true" value="szlp59AoLQRrhrxET/xd5QTCiVYJnTd2HngJjW/Df2GbXn/lJ8g5XKXujEGPZGHsaMf3YfaIUFgaJfPUr+SLYPz4FOLEuPQ8nxkOk35griIZKr7SKVmHKMqOo3DscH4a" data-form-field="Email">
                        <div class="row row-sm-offset">
                            <div class="col-md-4 multi-horizontal" data-for="name">
                                <div class="form-group">
                                    <label class="form-control-label mbr-fonts-style display-7" for="name-form1-4mu">Name</label>
                                    <input type="text" class="form-control" name="name" data-form-field="Name" required="" id="name-form1-4mu">
                                </div>
                            </div>
                            <div class="col-md-4 multi-horizontal" data-for="email">
                                <div class="form-group">
                                    <label class="form-control-label mbr-fonts-style display-7" for="email-form1-4mu">Email</label>
                                    <input type="email" class="form-control" name="email" data-form-field="Email" required="" id="email-form1-4mu">
                                </div>
                            </div>
                            <div class="col-md-4 multi-horizontal" data-for="phone">
                                <div class="form-group">
                                    <label class="form-control-label mbr-fonts-style display-7" for="phone-form1-4mu">Phone</label>
                                    <input type="tel" class="form-control" name="phone" data-form-field="Phone" id="phone-form1-4mu">
                                </div>
                            </div>
                        </div>
                        <div class="form-group" data-for="message">
                            <label class="form-control-label mbr-fonts-style display-7" for="message-form1-4mu">Message</label>
                            <textarea type="text" class="form-control" name="message" rows="7" data-form-field="Message" id="message-form1-4mu"></textarea>
                        </div>
            
                        <span class="input-group-btn">
                            <button href="" type="submit" class="btn btn-primary btn-form display-4">SEND FORM</button>
                        </span>
                    </form>
            </div>
        </div>
    </div>
</section>

<section class="mbr-section content8 cid-qYbmzxLVWQ" id="content8-4im">

    

    <div class="container">
        <div class="media-container-row title">
            <div class="col-12 col-md-8">
                <div class="mbr-section-btn align-center"><a class="btn btn-primary tooltipstered display-4" href="whp_7.html" data-toggle="tooltip" data-placement="bottom" title="Chapter 7">Casharka 7aad</a>  <a class="btn btn-primary tooltipstered display-4" href="whp_default.html" data-toggle="tooltip" data-placement="bottom" title="We Hear From the Prophets">Wixii Aan Ka Maqalnay Nebiyada</a></div>
            </div>
        </div>
    </div>
</section>

<section once="" class="cid-qwsfQcJfdI" id="footer6-96">

    

    

    <div class="container">
        <div class="media-container-row align-center mbr-white">
            <div class="col-12">
                <p class="mbr-text mb-0 mbr-fonts-style display-7">
                    © Copyright 2018 Nolosha Cusub - All Rights Reserved
                </p>
            </div>
        </div>
    </div>
</section>


  <script src="assets/web/assets/jquery/jquery.min.js"></script>
  <script src="assets/popper/popper.min.js"></script>
  <script src="assets/tether/tether.min.js"></script>
  <script src="assets/bootstrap/js/bootstrap.min.js"></script>
  <script src="assets/dropdown/js/script.min.js"></script>
  <script src="assets/smoothscroll/smooth-scroll.js"></script>
  <script src="assets/touchswipe/jquery.touch-swipe.min.js"></script>
  <script src="assets/viewportchecker/jquery.viewportchecker.js"></script>
  <script src="assets/parallax/jarallax.min.js"></script>
  <script src="assets/theme/js/script.js"></script>
  <script src="assets/formoid/formoid.min.js"></script>
  
  <!--For hover over pop up translations, per example of Bootstrap 4 Tooltip https://www.w3schools.com/bootstrap4/bootstrap_tooltip.asp-->

<script>
$(document).ready(function(){
    $('[data-toggle="tooltip"]').tooltip();   
});
</script>
 <div id="scrollToTop" class="scrollToTop mbr-arrow-up"><a style="text-align: center;"><i></i></a></div>
    <input name="animation" type="hidden">
  </body>
</html>