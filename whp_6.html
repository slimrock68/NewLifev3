<!DOCTYPE html>
<html >
<head>
  <!-- Site made with Mobirise Website Builder v4.8.1, https://mobirise.com -->
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="generator" content="Mobirise v4.8.1, mobirise.com">
  <meta name="viewport" content="width=device-width, initial-scale=1, minimum-scale=1">
  <link rel="shortcut icon" href="assets/images/transport-128x128.png" type="image/x-icon">
  <meta name="description" content="Web Maker Description">
  <title>Casharka 6aad</title>
  <link rel="stylesheet" href="assets/web/assets/mobirise-icons/mobirise-icons.css">
  <link rel="stylesheet" href="assets/tether/tether.min.css">
  <link rel="stylesheet" href="assets/soundcloud-plugin/style.css">
  <link rel="stylesheet" href="assets/bootstrap/css/bootstrap.min.css">
  <link rel="stylesheet" href="assets/bootstrap/css/bootstrap-grid.min.css">
  <link rel="stylesheet" href="assets/bootstrap/css/bootstrap-reboot.min.css">
  <link rel="stylesheet" href="assets/dropdown/css/style.css">
  <link rel="stylesheet" href="assets/animatecss/animate.min.css">
  <link rel="stylesheet" href="assets/theme/css/style.css">
  <link rel="stylesheet" href="assets/mobirise/css/mbr-additional.css" type="text/css">
  
  
  
</head>
<body>

<!-- Google Analytics -->
<!-- Global Site Tag (gtag.js) - Google Analytics -->
<script async src="https://www.googletagmanager.com/gtag/js?id=UA-1577437-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-1577437-1');
</script>
<!-- /Google Analytics -->


  <section class="menu cid-qwsa278RF3" once="menu" id="menu1-87">

    

    <nav class="navbar navbar-expand beta-menu navbar-dropdown align-items-center navbar-fixed-top collapsed bg-color transparent">
        <button class="navbar-toggler navbar-toggler-right" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <div class="hamburger">
                <span></span>
                <span></span>
                <span></span>
                <span></span>
            </div>
        </button>
        <div class="menu-logo">
            <div class="navbar-brand">
                
                <span class="navbar-caption-wrap"><a class="navbar-caption text-white display-4" href="index.html">
                        Nolosha Cusub</a></span>
            </div>
        </div>
        <div class="collapse navbar-collapse" id="navbarSupportedContent">
            <ul class="navbar-nav nav-dropdown nav-right" data-app-modern-menu="true"><li class="nav-item"><a class="nav-link link text-white tooltipstered display-4" href="literature_default.html" aria-expanded="false" data-toggle="tooltip" data-placement="bottom" title="Literature">Qoraal</a></li><li class="nav-item"><a class="nav-link link text-white tooltipstered display-4" href="audio_visual_default.html" aria-expanded="false" data-toggle="tooltip" data-placement="bottom" title="Audio/Visual">Maqal</a></li><li class="nav-item"><a class="nav-link link text-white tooltipstered display-4" href="bible_default.html" aria-expanded="false" data-toggle="tooltip" data-placement="bottom" title="The Holy Bible">Kitaaabka Quduuska Ah</a></li><li class="nav-item"><a class="nav-link link text-white tooltipstered display-4" href="links_default.html" aria-expanded="false" data-toggle="tooltip" data-placement="bottom" title="Links">La Xiir</a></li><li class="nav-item"><a class="nav-link link text-white tooltipstered display-4" href="program_schedule.html" aria-expanded="false" data-toggle="tooltip" data-placement="bottom" title="Broadcast Schedule">Jadwalka Idaacadda</a></li><li class="nav-item"><a class="nav-link link text-white tooltipstered display-4" href="contact.html" aria-expanded="false" data-toggle="tooltip" data-placement="bottom" title="Contact Us">Nagala soo xiriir</a></li></ul>
            
        </div>
    </nav>
</section>

<section class="engine"><a href="https://mobiri.se/g">build a website for free</a></section><section class="mbr-section content5 cid-qR0QpzYWpq mbr-parallax-background" id="content5-1d2">

    

    <div class="mbr-overlay" style="opacity: 0.4; background-color: rgb(35, 35, 35);">
    </div>

    <div class="container">
        <div class="media-container-row">
            <div class="title col-12 col-md-8">
                <h2 class="align-center mbr-bold mbr-white pb-3 mbr-fonts-style display-1">Ishaacyaah - Casharka 6aad</h2>
                <h3 class="mbr-section-subtitle align-center mbr-light mbr-white pb-3 mbr-fonts-style display-5">Wixii Aan Ka Maqalnay Nebiyada</h3>
                
                
            </div>
        </div>
    </div>
</section>

<section class="mbr-section article content1 cid-qwsfJvczkC" id="content1-89">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Dhulkow maqal!&nbsp;<div>Waayo Rabbigu wuu hadlay.</div><div><br></div><div>Intee in le'eg baynu maqalnay markii aynu dhegaysannay nebiyadii Ilaah inoo soo diray inay inala hadlaan! Waxaad soo aragtay inaynu wax badan ka barannay noloshii iyo tusaalayaashii nebiyada. Laakiin kuwa ugu muhiimsan waxay ahaayeen farriimaha laynoo hayo, kuwaasoo Ilaah inoo soo bandhigay isagoo isticmaalaya khaaddumadiisa.</div><div><br></div><div>Eebbe wuu hadlay. Wuxuuna soo diray Eraygiisa. Oo wuxuu isugu keen muujiyey kuwii uu doortay. Waxaa kaloo uu isugu keen muujiyey sida mid Quduus ah kaasoo ay tahay inuu ciqaabo dembiga, oo welibana ah Ilaah naxariis badan oo la mid ah sida aabbe kalgacal miiran oo si deggan ula macaammila carruurtiisa. Waxaynu soo ogaannay inuu ina baadiggoobo, oo doonayo inuu ina caawiyo. Wuxuuna Eraygiisa u soo diray inuu ina hoggaamiyo. Wuxuuna inaga samatabbixinayaa eedda haddii aynu qiranno dembiyadeenna, addeecno isaga, oo muujintiisana aqbalno.</div><div><br></div><div>Intee in le'eg baynu nebiyada ka maqlaynay! Oo welibana wax kaloo badani jiraan. Casharkan waxaynu wax ka maqli doonnaa Ishacyaah. Magaciisa macnahiisu waxaa weeye: ILAAH BAA AH ASALKA BADBAADADA. Farriintiisa khaaska ah ee uu inoo hayo waxaa weeye: "Badbaadadu waxay ku timaadaa aasaas ahaan nimcada iyo awoodda Ilaah balse kuma timaado xooggeenna ama waajibaad diini ah oo aynu samayno."</div><div><br></div><div>Casharkan waxaad ka baran doontaa...</div><div><br></div></div>
        </div>
    </div>
</section>

<section class="mbr-section article content12 cid-qwsfOPgpug" id="content12-8a">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Muuqaalka iyo U yeerista.</li><li>Digniinta iyo Ballanka.</li><li>Bixiyaha iyo Casuumaadda</li>
                </ul>
            </div>
        </div>
    </div>
</section>

<section class="mbr-section article content1 cid-qwsp7ijFi6" id="content1-8j">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Casharkani wuxuu kaa caawinayaa inaad...<div><br></div></div>
        </div>
    </div>
</section>

<section class="mbr-section article content12 cid-qwspdCIWu5" id="content12-8k">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Ogaato wax ku saabsan nebi Ishacyaah.</li><li>Faallo ka bixiso waaqdhaac ama allabbari.</li><li>Sharraxaad ka bixiso Madaxfuraha dhabta ah.</li><li>Aqoonsato xaqiiqada wax-sii-sheegidii Ishacyaah iyo macnaha ay shakhsi ahaan kuu leeyihiin.</li>
                </ul>
            </div>
        </div>
    </div>
</section>

<section class="mbr-section article content1 cid-qwspqll7Gd" id="content1-8l">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7"><strong>MUUQAALKA IYO U YEERISTA</strong><div><br></div><div>Ma hubno inta qof ee Eebbe u doortay inay nebiyadiisa noqdaan. Waxaase xaqiiqo ah inay jiraan kuwo aynaan magacyadooda garanayn. Laakiin shaki kuma jiro inuu jiray nebi Ishacyaah. Isagu wuxuu ahaa mid ka mid ah kuwa ugu waaweyn nebiyada, waxaana si khaas ah u doortay Ilaah si uu dadka u gaarsiiyo farriinta rajada iyo badbaadada leh ee Eebbe.</div><div><br></div><div>Waa laga yaabaa in Ishacyaah ka yimid qoys xagga dawladda iyo xukunka lagu yiqiin, waayo isagu wuxuu noloshiisa badankeeda hawl weyn ka hayn jiray nolosha guriga boqorka. Wuxuu taariikhyahan u ahaa boqorro badan. Maadaama uu ahaa nin hibo u leh wax qorista, ayaa habkii uu wax u qori jiray muujinaysaa soo jiidasho iyo dhaqan wanaag. Luuqaddiisu waxay ahayd sida gabay ama aftahannimo. Isagoo aad u jeclaa uunka oo ahaa mid si aad ah ugu kuurgala dabeecadaha banii-aadanka ayuu wuxuu awooday inuu wax u qoro si dadka caadiga ahi u fahmi karaan. Welibana, maadaama uu ahaa siyaasi aad wax u bartay, wuxuu awooday in uu wax u qoray hab soo jiitay dareenka taariikhyahannada iyo aqoonyahannada. Wuxuu ku wacdiyey oo qoray Erayada Eebbe muddo ku dhow lixdan sannadood oo wuxuu arkay qaar badan oo wixii uu sii sheegay ah oo dhacay intii uu noolaa.</div><div><br></div><div>Waxaynu barannay in Ilaah la hadlo kuwa uu isagu doortay markii baahi weyni jirto oo uu isticmaalo iyaga si ay u taabtaan nolosha kuwo badan. Waxaynu aqoonsanay in Ilaah ka kor hadlo nebiyadiisa markii dadkiisu ay la soo gudboonaadaan khatarro baaba' keenaya oo ay dhaliyaan dembiga iyo sanam-caabudku. Xaaladahan oo kale ayaa jiray wakhtigii Ishacyaah. Dadku waxay dagaal kula jireen cadowyo khatar ah. Waxaa taas soo raaca, in kuwo badan ay Eebbe addeeci waayeen oo xitaa ay caabudayeen sanamyo. Waxay ahaayeen kuwo aan ka fekerin dadka kale oo si xaqdarro ah ula macaammilooda.</div><div><br></div><div>Ta ugu darani waxay ahayd inay diideen inay arkaan dembigooda iyo baahidooda. Waxayse weli bixinayeen qurbaanno waaqdhaac ah oo waxay dhowrayeen xeer-diimeedyada oo ku soomayeen magaca diinta. Way kibir badnaayeen oo waxay u dhaqmi jireen sida in Eebbe siiyey xuquuq gaar ah. Ishacyaah wuxuu arkay arrintaas, wuxuuna la hadlay dadkii isagoo leh: "Dhulkow maqal!"</div><div><br></div><div>Dabadeedna Ilaah baa isaga tusay muuqaal la yaab leh, isagoo taas ka faalloonayana wuxuu yiri sida ku qoran Kitaabka Ishacyaah, cutubka 6, aayadda 1 ila 3 oo leh:</div><div><br></div><div><em>"Waxaan arkay Rabbiga oo ku fadhiya carshi sare oo dheer. Oo meel isaga ka sarraysayna waxaa taagnaa seraafiim, oo midkood kastaaba wuxuu lahaa lix baal, laba wejigiisuu ku deday, labana cagihiisuu ku deday, labana wuu ku duulay. Oo midba wuxuu u qaylinayay midka kale, oo waxay lahaayeen, Quduus, quduus, quduus waxaa ah Rabbiga ciidammada, oo dhulka oo dhanna waxaa ka buuxda ammaantiisa."</em></div><div><br></div><div>Ishacyaah aad buu u fajacay oo yaabay. Dabadeedna aasaaskii guriga ayaa gariiray oo qolkii waxaa ka buuxsamay qiic. Ishacyaah wuxuu garanayey inuu hor joogo Kan Quduuska ah. Markaasuu baqay oo ku qayliyey sida ku qoran Kitaabka Ishacyaah 6:5 oo leh:</div><div><br></div><div><em>"Anaa hoogay! Waayo waan lumay, maxaa yeelay waxaan ahay nin aan bushimihiisu daahirsanayn, oo weliba waxaan dhex degganahay dad aan bushimahooda daahirsanayn, waayo, indhahaygu waxay arkeen Boqorka ah Rabbiga ciidammada."</em></div><div><br></div><div>Dabadeedna malaa'igtii oo la yiraahdo seraafiimtii midkood baa u duulay meesha allabbariga, halkaasoo dab uu ka qiiqayay. Isagoo wata birqaab, buu seraafkii dhuxul dab ah ka soo qaadday meesha allabbariga oo wuxuu taabsiisey bushimihii Ishacyaah.</div><div><br></div><div>Markaasaa seraafkii ku yiri isaga, "Bal eeg, tanu waxay taabatay bushimahaaga, oo xumaantaadii waa lagaa qaaday, oo dembigaagiina waa lagaa kafaaragguday."</div><div>Markaasaa codkii Rabbigu wuxuu yiri: "Yaan diraa? Yaase noo tegaya?</div><div><br></div><div>Ishacyaah baa jawaabay oo yiri: "Waa i kane aniga i dir."</div><div><br></div><div>Ilaah baa dabadeedna yiri: "Tag, oo dadkan u sheeg farriintayda. U tag oo uga dig iyaga ciqaabta ku imanaysaa jidadkooda sharka leh aawadeed. Laakiin waxaad kaloo u sheegtaa iyaga, in Eebbe la jiro, oo uu u soo dirayo furasho kuwa dhegahooda fura si ay u dhegaystaan oo indhahoodana u fura inay runta arkaan. Wuxuu soo diri doonaa bixiye magaciisa la yiraahdo CIMMAANUU'EEL, taasoo macnaheedu yahay, "Ilaah baa inala jira."</div><div><br></div><div><strong>DIGNIINTA IYO BALLANKA</strong></div><div><br></div><div>Markii Ishacyaah yiri: "Waa i kan, ee aniga i dir," wuxuu aqbalayey baaq Ilaah uga yimid. Wuxuuna lahaa, "Waxaan oggolahay inaan noqdo farriinwadaha Eebbe." Ilaah wuxuu sharfay isaga addeeciddiisa iyo oggolaanshahiisa awgood markii uu siiyey isaga muujinno aad iyo aad u muhiimad ballaaran. Ilaah baa ka dhigay inuu noqdo mid ka mid ah nebiyada ugu waaweyn.</div><div><br></div><div>Wax badan ayaan ka baranaynaa muuqaalkii iyo baaqii Ishacyaah. Markii ugu horraysay, waxaynu barannay wax badan oo ku saabsan daryeelka Eebbe u hayo dadkiisa. Wuxuu arkaa dembigooda iyo dhibaatadooda. Wuxuu ka calool-xumaadaa addeecid-la'aantooda. Wuxuuna qorshaystaa hab uu ku caawiyo iyaga, sida caadadu tahayna, qorshuhu wuxuu u baahan yahay nin uu isticmaalo. Ilaah baa weyddiiyey, "Yaa noo tegaya," wuxuu markaasi doonayey nin muddeec ah. Ilaah qofna ma qasbo. Midkeen walba wuu caawinayaa oo hoggaamiyaa haddii aynu diyaar u nahay inaan aqballo waxa uu ina siinayo.</div><div><br></div><div>Waxaan kaloo Ishacyaah ka baranaynaa sida aynu ugu jawaabi karno daryeelka Eebbe inoo hayo. Muuqaalkii Ishacyaah arkay baa ugu horrayntiiba ka yaabiyey markuu eegay quduusnimada Ilaah iyo sida ay uga duwan tahay dembigiisa. Wuxuu ogaa inaysan jirin hab uu isku daahirin karay oo uu diyaar ugu noqon karay in uu istaago Ilaah hortiisa. Wuxuu qirtay dembigiisa oo wuxuu aqbalay habkii Eebbe u daahirinayey isaga. Waxba ma uu samayn laakiin wuxuu rumaystay oo aqbalay sida Ilaah isaga uu ku daahiriyey.</div><div><br></div><div>Ishacyaah wuxuu oggolaa inuu noqdo wargeeyaha Ilaah, waayo Ilaah buu jeclaa oo qaddarin jiray oo wuxuu doonayey inuu isaga raalligeliyo. Xitaa, waxaa jiray sabab kale. Taasuna waxaa weeye, markii uu sida cusub u arkay, quduusnimada iyo jacaylka Eebbe, aad buu ula yaabay ugana calool-xumaaday dembiga dadkiisa. Wuxuu aqoonsaday inay noqdeen kuwo ka indha la' oo ka dhega la' xaqiiqada diintooda. Waxaanay u dhaqmayeen sida carruur caasi ah, ayuu yiri Ishacyaah. Waxay ahaayeen sida wiilal aan addeecsanayn aabbahood amase aan xushmad u hayn xigmaddiisa.</div><div><br></div><div>Ishacyaah wuxuu doonayey inuu iyaga u digo, waayo wuxuu ogaa inay iyagu baaba' isu keenayaan. Waxay ku jireen dabinka sharka oo wax caawimaad ahna ma ayan haysan. Ishacyaah wuxuu oggolaa inuu noqdo farriinwadaha Ilaah waayo wuxuu jeclaa Ilaah iyo dadka Ilaah. Hawshiisa nebinnimadu waxay ahayd inuu iyaga isu soo dhoweeyo.</div><div><br></div><div>Si uu u caawiyo dadku inay fahmaan digniinahiisa, ayaa nebigu wuxuu u sheegay qisadan soo socota:</div><div><br></div><div>Nin baa wuxuu goostaa inuu abuurto beer geed-canab ah. Wuxuu soo fiirsaday dhul carro san oo buuraha ka hooseeya. Markaasuu falay, dhagxaantiina ka nadiifiyaa, wuxuuna ku tallaalay geed-canabkii ugu wanaagsanaa. Waxaa markaasi uu dhistay munnaarad, si uu uga ilaaliyo qof kastoo doonaya inuu waxyeeleeyo hantidiisii ama xado miraha. Wuxuu u diyaargaroobaa beer-goynta iyo sidii uu u isticmaali lahaa mirihii uu filayey. Haddii si kale loo yiraahdana, si weyn buu ugu dadaalay beertiisa, oo geed-canabkiisana wuu dhaqaalaystay!</div><div><br></div><div>Muxuu filanayey inuu ka helo hawshiisan taxaddarka leh? Dabcan, wuxuu filanayey beer-goosasho wanaagsan oo ahaa canab oo qurxoon macaan badan. Laakiin waxaad haddaba ka fekertaa sida ay niyadjab ugu tahay markii uu soo qaatay xirmo bisil oo canab ah oo dhadhamiyey, dabadeedna arkay inay dhanaan badan oo qaraar tahay. Sidee bay taasi ku dhacday? Muxuuse ka dareemay niyadjabka iyo fara-marnaanta!</div><div><br></div><div>Maxay kula tahay in ninkaasu samayn lahaa? Waxaa ninkii yiri: "Deyrka ayaan ka qaadi doonaa beerta geed-canabka ah, oo dabadeedna waa la baabi'in doonaa. Derbigiisa waan jejebin doonaa, oo waa lagu tuman doonaa. Waxaan ka dhigi doonaa dhul engegan oo aan la tacban lana beerin, oo halkaas waxaa ka bixi doona yamaarug iyo geed qodxan leh. Waxaanan daruuraha ku amri doonaa inayan ku di'in halkaas."</div><div><br></div><div>Wuxuu yiri Ishacyaah, "Tani waa faallo ku saabsan waxa ka dhex dhacay Ilaah iyo dadkiisa."</div><div><br></div><div>Ishacyaah horey buu u sii ambaqaaday inuu faallo ka bixiyo in beerta geed-canabka ahi ay u taagan tahay dadka, oo uu abuurtay oo daryeelay Eebbe kalgacal badan. Wuxuu sameeyaa wax kasta oo suuraggal ah si uu u caawiyayo iyaga. Wuxuuna ka filayay inay ka jawaabaan kalgacalkiisii oo addeecaan isaga, laakiin waxay noqdeen sida carruur waalidiintood aflaggaaddeeya. Muxuu Ilaah tan ka samaynayaa? Wuxuu u soo diray farriin digniin ah, wuxuuna yiri sida ku qoran kitaabka Ishacyaah, cutubka 1aad, aayadda 28aad:</div><div><br></div><div><em>"Kuwa xadgudba iyo dembiilayaasha isku mar baa la burburin doonaa, oo kuwa Rabbiga ka tagana waa la wada baabi'in doonaan."</em></div><div><br></div><div>Waxaa kaloo uu yiri, sida ku qoran kitaabka Ishacyaah 1:30-31 oo leh:</div><div><br></div><div><em>"Idinku waxaad ahaan doontaan sida geed caleentiisa dhadho iyo sida beer aan biyo lahayn. Kan xoogga badanu wuxuu noqon doonaa sida xanbus oo kale, oo shuqulkiisuna wuxuu noqon doonaa sida dhimbiil oo kale, oo labadooduba way isla guban doonaan, oo lama demin doono iyaga."</em></div><div><br></div><div>Nebi Ishacyaah wuxuu yiri, Ilaah aad buu u calool-xumaaday oo u tiiraanyooday, waayo, saddex siyaaboodba dadku way u guuldarraysteen:</div><div><br></div><div>1. &nbsp;Si kibir leh bay u dhaqmeen, iyagoo ku tiirsan jidadkooda oo aan Eebbe ku tiirsanayn.</div><div><br></div><div>2. &nbsp;Waxay ahaayeen kuwo hunguri weyn oo naf-jeclaysi badan, iyagoo wax walba isla raba, oo khiyaameeya dadka masaakiinta ah iyo kuwa tabarta daran.</div><div><br></div><div>3. &nbsp;Waxay isku dayeen, iyagoo weliba sharkaas ku dhex jira, inay waaqdhaac xoolo ah iyo hawlo diini ah sameeyaan. Ma ayan garan macaaniga iyo ulajeeddada waaqdhaaca iyo tukashadaba.</div><div><br></div><div>Codkii digitaanka ahaa ee Ilaah ayaa u yimid Ishacyaah, oo wuxuu ku yiri sida ku qoran Kitaabka Ishacyaah 29:13 oo leh:</div><div><br></div><div><em>"Dadkanu way ii soo dhowaadaan, oo afkooda iyo bushimahooda ayay igu maamuusaan, laakiin qalbigooda way iga fogeeyeen, oo caabudaadda ay ii sameeyaan waa amarka dadka laga bartay oo keliya."</em></div><div><em><br></em></div><div>Sida aabbe wanaagsani kaasoo ay waajib ku tahay inuu sii adag oo qeexan u barbaariyo carruurtiisa, ayaa Eebbe erayadiisa digniinta ah kula hadlay iyaga oo nebigiisa Ishacyaahna dadkuu ku wacdiyey. Laakiin qalbiga Ilaah waxaa ka buuxsamay naxariis. "Naxariistayda aan dhammaan, marnaba lama dhaqaajin doono", ayuu yiri Rabbigu. Markaana waxaynu arkaynaa iyadoo ay jiraan erayo digniin ah ay haddana la socdaan erayo ballanqaad ah.</div><div><br></div><div>Dadka waa sida cawska, ayuu yiri Ishacyaah iyadoo Ilaah u muujiyey. Wuxuuna yiri: "Sharaftooda oo dhammi waa sida ubaxa duurka. Cawsku wuu qalalaa oo ubuxuna wuu dhacaa, laakiin Erayga Eebbe weligiisba wuu waari doonaa."</div><div><br></div><div>Erayga Eebbe uu kula hadlay dadkiisa wakhtigan waxay ahaayeen ballanka Eebbe qudhiisu isugu muujin doono dadka isagoo ah Bixiyaha dadkiisa. Waaqdhaaca xoolaad ma badbaadin karo iyaga. Xeer ama xaflado diimeedyo la gutana ma badbaadin karaan. Ilaah wuxuu iyaga u tilmaamay dembigooda oo wuxuu uga digay ciqaabta ku soo fool leh. Haah, dadku waxay ahaayeen kuwo u itaaldarran sida cawska ay dabayshu dhaqaajiso, oo quluubtoodana cabsi baa ka buuxday.</div><div><br></div><div>Welibana, Ilaah wuxuu u sheegay Ishacyaah inuu dadka ku yiraahdo: "Xoog yeesha. Oo ha cabsanina. Ilaahiinnu wuu iman doonaa. Wuxuuna u iman doonaa inuu idin badbaadiyo."</div><div><br></div><div>Waxaynu maqli karnaa codka Ishacyaah, oo ay ka muuqato farxad weyn markuu ku dhawaaqay hadalladii Rabbiga ee ahaa: "Codkaaga kor xoog ugu qaad, kor u sii qaad, oo innaba ha cabsan. War bal Ilaahiinna eega! Sayidka Rabbiga ahu wuxuu la iman doonaa xoog weyn!"</div><div><br></div><div>Nebi Ishacyaah oo ka faalloonaya dabeecadaha Ilaah ayaa ku tilmaamay sida boqor dalal qabsanaya oo kale, oo dadkiisa ka badbaadiya ciidammada burburka. Laakiin isla markaasna, isagu waa sida arijire arigiisa u daajiya si daryeel leh. Wuxuu kuwa baahan kor ugu qaadaa gacmihiisa, oo wuxuu ku soo dhoweeyaa xabadkiisa. Eebbe wuxuu garanayaa in dadku u baahan yihiin mid awood badan oo xukuma iyaga. Laakiin waxay kaloo u baahan yihiin jacayl iyo qalbi qaboojis kaasoo qaboojiya dhaawaca nolosha. Waxay u baahan yihiin inay gartaan Ilaah inuu shakhsi yahay oo deggan yahay. Ma jiro qof Ilaah ka qarsoon amase Ilaah dandarreeyo, oo weligiis kama daalo inuu ina caawiyo.</div><div><br></div><div>Wuxuu yiri, "Kuwa Rabbiga isku halleeyaa xoog cusub bay heli doonaan. Oo baalal bay ku duuli doonaan sida gorgorka oo kale. Way ordi doonaan mana ay daali doonaan, oo way socon doonaan mana ay itaal darnaan doonaan."</div><div><br></div><div>Waxaad maqashaa erayadan ballanka ah ee wacan ee ku qoran kitaabka Ishacyaah 41:10, 13-14 iyo 43:1 kuwaasoo Eebbe kaga dhex hadlay isaga, oo waa kuwan haddaba erayadii:</div><div><br></div><div><em>"Waan idin xoogayn doonaa oo idin caawin doonaan.&nbsp;</em></div><div><em>Oo waxaan idinku tiirin doonaa midigtayda xaqa ah.</em></div><div><em><br></em></div><div><em>Waayo, anigoo ah Rabbiga Ilaahiinna ah ayaa gacanta midig idinku qaban doona anoo idinku leh, Ha cabsanina, anigaa idin caawin doonee.&nbsp;</em></div><div><em><br></em></div><div><em>Ha cabsan, waayo aniga qudhayda waan idin caawin doonaa, ayuu leeyahay Rabbiga Bixiyihiinna ahi.</em></div><div><em><br></em></div><div><em>Ha cabsanina, waayo aniga ayaa idin soo furtay.&nbsp;</em></div><div><em>Waxaan idiinku yeerey magacyadiinna; oo kuwayga baad tihiin."</em></div><div><em><br></em></div><div><strong>BIXIYAHA IYO CASUMAADDA</strong></div><div><br></div><div>Midda ugu muhiimadda ballaaran ee laga helo ballammada Ilaah inoo soo mariyey Ishacyaah waxaa weeye in Eebbe yahay Bixiyaheenna. Eraygaas bixiye ama madaxfure marar badan baa lagu isticmaalay Qorniinka nebigan. Wuxuu eraygaasu lahaa micne khaas ah oo sharciga iyo caadadii jirtay wakhtigii Ishacyaah.</div><div><br></div><div>Si loogu caddeeyo banii-aadanka baahida furashada, ayaa Ilaah isticmaalay xeerka ama caadada waaqdhaaca xoolaha. Sida aynu casharkeenna ku soo aragnay, dembiga waa in dhimashada lagu ciqaabaa. Ilaah isagoo quduus iyo caddaalad ah dembi fasixi maayo. Laakiin, jacayl iyo naxariis buu inagu siiyey qorshe furasho. Markii dadkiisu ka toobadkeeneen oo weyddiisteen cafis, Eebbe wuxuu aqbalay waaqdhaaca xoolaha, kaasoo calaamadda u ahaa in qaantii la bixiyey. Sida badan neefka wuxuu ahaan jiray baraar kaamil ah oo aan wax iin ah lahayn. Wuxuu qaaday ciqaabta, oo dhiiggiisii la daadiyey ayaa calaamad u ahaa daahirinta dembiga. Markii neefku u galo beddelkii qofka sida tan, ayaa waxaa daboolka laga qaaday sida dembigu u xun yahay. Xeerkaas ayaa dadka ku caawiyey inay gartaan inayan iska badbaadin karin dembiga. Waxay u baahnaayeen bixiye.</div><div><br></div><div>Markii Ishacyaah Ilaah ku macneeyey sida Bixiyaha, wuxuu ka waday in Ilaah oofin doono ballamadiisii dadka oo Ilaahna dadka aad ugu dhow yahay sida dadkuba qaraabo ahaan isugu dhow yihiin. Xitaa, wuxuu ka wadaa in Eebbe diyaar u yahay inuu bixiyo qiima kasta si dadkiisa uu uga soo furto qaamaha dembigooda. Wuxuu bixinayaa ciqaabtii lagu lahaa. Oo wuxuu ka soo furanayaa addoonnimadooda.</div><div><br></div><div>Markaas Ilaah wuxuu bilaabay inuu dadkiisa wax baro, isagoo farriinta u soo marinaya nebiyada, inuu waaqdhaaca xooluhu ahaa calaamad aan joogta ahayn. Waxaad xusuusataa sidii Ilaah qudhiisu u keenay waaqdhaacii si uu wiilkii Ibraahim uga samatabbixiyo mindida? Sida xaqiiqda wuxuu ahaa waaqdhaac weyn oo la bixiyey. Wuxuu ahaa sawir qurux badan oo u taagan waaqdhaac weyn kaasoo loo keeni doonay inuu soo furto banii-aadamka oo dhan. Waaqdhaacaas Bixiyaha ah, wuxuu maalin uun ka dhex muuqan doonaa dadka isagoo la mid ah muujintii Eebbe ee banii-aadanka.</div><div><br></div><div>Dabcan, Ilaah wuxuu ogaa ilaa bilowgii dunida inuu is muujin doono isagoo ah Bixiyaha dhabta ah ee dadkiisa. Taas ayaa ah akhbaarka wanaagsan ee inooga yimid bushimihii nebi Ishacyaah. Ishacyaah maanu garanayn faahfaahinta ka dambaysa qarsoodigan yaabka leh, laakiin si daacadnimo leh ayuu ugu wacdiyey farriimihii ballanka iyo qalbiqaboojinta, isagoo leh: "Dhammaantiin farxa, oo kulligiin hees ku dhufta, waayo Rabbigu dadkiisii wuu qalbi-qaboojiyey. Oo iyaga wuu soo furtay. Oo dhulka darafyadiisa oo dhammuna waxay wada arki doonaan badbaadada Ilaah."</div><div><br></div><div>Ishacyaah wuxuu sii sheegay in Ilaah shaaca ka qaadi doono Bixiyaha ama Madaxfuraha isagoo soo hormarin doona wargeeye kale. Ninkaasuna wuxuu ahaan doonaa ogeysiiye ama caddeeye imaanshaha Bixiyaha. Wuxuuna ahaan doonaa, Kan cidlada ka dhawaaqaya ee leh: "Jidka Rabbiga hagaajiya". Wuxuuna dadka niyadahooda u diyaarin lahaa imaanshaha Masiixa.</div><div><br></div><div>Eebbe wuxuu u sheegay Ishacyaah inuu doonayey in banii-aadanka oo dhaniba ogaadaan in isaga Ilaaha ahi, u keeni doono furasho dadkiisa. Markaa wuxuu sababay in nebigu helo hadallo badan oo faallo ah oo ku saabsan bixiyaha, dabeecadihiisa, iyo ficilladiisa.</div><div><br></div><div>Ishacyaah wuxuu helay muujinno ku saabsan wakhti markii dadkii ku socday gudcur ay arki doonaan iftiin weyn. Taasina waxaa weeye, in qarsoodiga ku saabsan xiriirka Ilaah la leeyahay dadkiisa si tartiib-tartiib ah loo qaadi doono. Qorshaha iyo doonista Ilaah baa si cad loo muujin doonaa sida ilayska qorraxda arooryo u muujiyo abuuristiisa. Axdigii Eebbe la dhigtay Ibraahim, Muuse, iyo Daa'uud waxay ahayd in loo oofiyo hab cusub oo wacan. Iftiinka rajada ahna u bixi doono kuwii fadhiyi jiray gudcurka hooska dhimashada.</div><div><br></div><div>Ishacyaah wuxuu arkay in wakhtigan cusub ee iftiinka ah ku bilaabanayo markii wiil yar uu ka dhasho gabar bikrad ah. Waxaana dhallaankaas loogu yeeri doonaa, sida ku qoran Kitaabka Ishacyaah 9:6, Lataliye Yaabka leh, Ilaaha Xoogga leh, Aabbaha Daa'imka ah, iyo Amiirka Nabadda.</div><div>Ishacyaah wuxuu kaloo arkay in Bixiyaha oo wax-sii-sheegida qaar lagu sifeeyey Addoonka, uu ku muuqan doono marxalado hooseeya dhexdooda. Isaga ma noqon doono sida boqor weyn, laakiin wuxuu ahaan doonaa sida dhallaan hooseeya, iyo hoggaamiye dadku diiday. Bal aynu eegno qaar ka mid ah hadalladii Ishacyaah yiri markuu isaga ka hadlayey:</div><div><br></div><div>Isaga waa la quudhsaday, waana la diiday, oo wuxuu ahaa nin murugeed, oo xanuun bartay. Sharna laguma arag oo khiyaanona afkiisa lagama helin. Isagu wuxuu ahaa mid xaq ah, laakiin wuxuu oggol yahay inuu noqdo waaqdhaac, si uu dembiyada kuwa kale u bixiyo. Wuxuu inoo noqday waaqdhaac dembi innagoo dhan. Oo wuxuu u silcay kuwo kale.</div><div><br></div><div>Ishacyaah wuxuu inoo sheegay inuu u silcay kuwo kale, ama dadkoo dhanba. Haddaba innaga ayuu inoo silcay. Dabadeedna waxaa yimid xaqiiqadii yaabka lahayd oo loo soo dhiibay nebiga. Taasoo ah Bixiyaha dhabta ah uu dushiisa ku qaaday dembigeenna oo dhan. Innaga daraaddeen baa loo nabarreeyey, isagoo u gudaya ciqaabtii dembiga sida baraar waaqdhaac oo kale. (Fiiri kitaabka Ishacyaah cutubka 53aad.)</div><div><br></div><div>Oggolaanshaha midka kaamilka ah ee aan iinta lahayn uu oggolaaday inuu noqdo waaqdhaac oo galo beddelkii dadka dembiga leh aawdeed, ayaa nabad dib loogu soo celin karaa dadka iyo Eebbe dhexdooda. Wuxuu bixinayaa waaqdhaacii ama qiimihii hoosaysiisnimada innaga daraaddeen. Markaana waa laynaga cafiyey ciqaabtii dembiga. Xukunkii wuu dhaqangalay. Innagana imminka xor baynu nahay! Naxariista Ilaah ayaa inoo samaysa jid aynu ku helno degganaan iyo nabad xagga ruuxa ah. Hubaal la'aantii iyo gocashadii niyadaheenna ayaa loo beddelayaa kalsooni iyo farxad, waase haddii aynu aqbalno wuxuu isagu ina siinayo.</div></div>
        </div>
    </div>
</section>

<section class="mbr-section content5 cid-qR0QxGEIFp mbr-parallax-background" id="content5-1d3">

    

    <div class="mbr-overlay" style="opacity: 0.4; background-color: rgb(35, 35, 35);">
    </div>

    <div class="container">
        <div class="media-container-row">
            <div class="title col-12 col-md-8">
                <h2 class="align-center mbr-bold mbr-white pb-3 mbr-fonts-style display-1">
                    Imitixaana Casharka 6</h2>
                
                
                
            </div>
        </div>
    </div>
</section>

<section class="mbr-section form1 cid-qYQ98KYHCY" id="form1-4ms">

    

    
    <div class="container">
        <div class="row justify-content-center">
            <div class="title col-12 col-lg-8">
                <h2 class="mbr-section-title align-center pb-3 mbr-fonts-style display-2">FORM
                </h2>
                <h3 class="mbr-section-subtitle align-center mbr-light pb-3 mbr-fonts-style display-5"></h3>
            </div>
        </div>
    </div>
    <div class="container">
        <div class="row justify-content-center">
            <div class="media-container-column col-lg-8" data-form-type="formoid">
                    <div data-form-alert="" hidden="">
                        Thanks for filling out the form!
                    </div>
            
                    <form class="mbr-form" action="https://mobirise.com/" method="post" data-form-title="Mobirise Form"><input type="hidden" name="email" data-form-email="true" value="egoGYn0fxeDj5BXED/NjrkUX+sHftbQIrm/wEw4vovZxir7wa529247ouOlEiM0SJh/XwjBu03rgJC7zPoWA6JLegS3bo2sfLAYlL4IpTjo1Nkq9p0v7/yMQT0wZ5LPs" data-form-field="Email">
                        <div class="row row-sm-offset">
                            <div class="col-md-4 multi-horizontal" data-for="name">
                                <div class="form-group">
                                    <label class="form-control-label mbr-fonts-style display-7" for="name-form1-4ms">Name</label>
                                    <input type="text" class="form-control" name="name" data-form-field="Name" required="" id="name-form1-4ms">
                                </div>
                            </div>
                            <div class="col-md-4 multi-horizontal" data-for="email">
                                <div class="form-group">
                                    <label class="form-control-label mbr-fonts-style display-7" for="email-form1-4ms">Email</label>
                                    <input type="email" class="form-control" name="email" data-form-field="Email" required="" id="email-form1-4ms">
                                </div>
                            </div>
                            <div class="col-md-4 multi-horizontal" data-for="phone">
                                <div class="form-group">
                                    <label class="form-control-label mbr-fonts-style display-7" for="phone-form1-4ms">Phone</label>
                                    <input type="tel" class="form-control" name="phone" data-form-field="Phone" id="phone-form1-4ms">
                                </div>
                            </div>
                        </div>
                        <div class="form-group" data-for="message">
                            <label class="form-control-label mbr-fonts-style display-7" for="message-form1-4ms">Message</label>
                            <textarea type="text" class="form-control" name="message" rows="7" data-form-field="Message" id="message-form1-4ms"></textarea>
                        </div>
            
                        <span class="input-group-btn">
                            <button href="" type="submit" class="btn btn-primary btn-form display-4">SEND FORM</button>
                        </span>
                    </form>
            </div>
        </div>
    </div>
</section>

<section class="mbr-section content8 cid-qYbmg4Joln" id="content8-4ik">

    

    <div class="container">
        <div class="media-container-row title">
            <div class="col-12 col-md-8">
                <div class="mbr-section-btn align-center"><a class="btn btn-primary tooltipstered display-4" href="whp_5.html" data-toggle="tooltip" data-placement="bottom" title="Chapter 5">Casharka 5aad</a> <a class="btn btn-primary tooltipstered display-4" href="whp_7.html" data-toggle="tooltip" data-placement="bottom" title="Chapter 7">Casharka 7aad</a> <a class="btn btn-primary tooltipstered display-4" href="whp_default.html" data-toggle="tooltip" data-placement="bottom" title="We Hear From the Prophets">Wixii Aan Ka Maqalnay Nebiyada</a></div>
            </div>
        </div>
    </div>
</section>

<section once="" class="cid-qwsfQcJfdI" id="footer6-8b">

    

    

    <div class="container">
        <div class="media-container-row align-center mbr-white">
            <div class="col-12">
                <p class="mbr-text mb-0 mbr-fonts-style display-7">
                    Â© Copyright 2018 Nolosha Cusub - All Rights Reserved
                </p>
            </div>
        </div>
    </div>
</section>


  <script src="assets/web/assets/jquery/jquery.min.js"></script>
  <script src="assets/popper/popper.min.js"></script>
  <script src="assets/tether/tether.min.js"></script>
  <script src="assets/bootstrap/js/bootstrap.min.js"></script>
  <script src="assets/dropdown/js/script.min.js"></script>
  <script src="assets/smoothscroll/smooth-scroll.js"></script>
  <script src="assets/touchswipe/jquery.touch-swipe.min.js"></script>
  <script src="assets/viewportchecker/jquery.viewportchecker.js"></script>
  <script src="assets/parallax/jarallax.min.js"></script>
  <script src="assets/theme/js/script.js"></script>
  <script src="assets/formoid/formoid.min.js"></script>
  
  <!--For hover over pop up translations, per example of Bootstrap 4 Tooltip https://www.w3schools.com/bootstrap4/bootstrap_tooltip.asp-->

<script>
$(document).ready(function(){
    $('[data-toggle="tooltip"]').tooltip();   
});
</script>

 <div id="scrollToTop" class="scrollToTop mbr-arrow-up"><a style="text-align: center;"><i></i></a></div>
    <input name="animation" type="hidden">
  </body>
</html>