<!DOCTYPE html>
<html >
<head>
  <!-- Site made with Mobirise Website Builder v4.8.1, https://mobirise.com -->
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="generator" content="Mobirise v4.8.1, mobirise.com">
  <meta name="viewport" content="width=device-width, initial-scale=1, minimum-scale=1">
  <link rel="shortcut icon" href="assets/images/transport-128x128.png" type="image/x-icon">
  <meta name="description" content="Web Maker Description">
  <title>Casharka 5aad</title>
  <link rel="stylesheet" href="assets/web/assets/mobirise-icons/mobirise-icons.css">
  <link rel="stylesheet" href="assets/tether/tether.min.css">
  <link rel="stylesheet" href="assets/soundcloud-plugin/style.css">
  <link rel="stylesheet" href="assets/bootstrap/css/bootstrap.min.css">
  <link rel="stylesheet" href="assets/bootstrap/css/bootstrap-grid.min.css">
  <link rel="stylesheet" href="assets/bootstrap/css/bootstrap-reboot.min.css">
  <link rel="stylesheet" href="assets/dropdown/css/style.css">
  <link rel="stylesheet" href="assets/animatecss/animate.min.css">
  <link rel="stylesheet" href="assets/theme/css/style.css">
  <link rel="stylesheet" href="assets/mobirise/css/mbr-additional.css" type="text/css">
  
  
  
</head>
<body>

<!-- Google Analytics -->
<!-- Global Site Tag (gtag.js) - Google Analytics -->
<script async src="https://www.googletagmanager.com/gtag/js?id=UA-1577437-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-1577437-1');
</script>
<!-- /Google Analytics -->


  <section class="menu cid-qwsa278RF3" once="menu" id="menu1-82">

    

    <nav class="navbar navbar-expand beta-menu navbar-dropdown align-items-center navbar-fixed-top collapsed bg-color transparent">
        <button class="navbar-toggler navbar-toggler-right" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <div class="hamburger">
                <span></span>
                <span></span>
                <span></span>
                <span></span>
            </div>
        </button>
        <div class="menu-logo">
            <div class="navbar-brand">
                
                <span class="navbar-caption-wrap"><a class="navbar-caption text-white display-4" href="index.html">
                        Nolosha Cusub</a></span>
            </div>
        </div>
        <div class="collapse navbar-collapse" id="navbarSupportedContent">
            <ul class="navbar-nav nav-dropdown nav-right" data-app-modern-menu="true"><li class="nav-item"><a class="nav-link link text-white tooltipstered display-4" href="literature_default.html" aria-expanded="false" data-toggle="tooltip" data-placement="bottom" title="Literature">Qoraal</a></li><li class="nav-item"><a class="nav-link link text-white tooltipstered display-4" href="audio_visual_default.html" aria-expanded="false" data-toggle="tooltip" data-placement="bottom" title="Audio/Visual">Maqal</a></li><li class="nav-item"><a class="nav-link link text-white tooltipstered display-4" href="bible_default.html" aria-expanded="false" data-toggle="tooltip" data-placement="bottom" title="The Holy Bible">Kitaaabka Quduuska Ah</a></li><li class="nav-item"><a class="nav-link link text-white tooltipstered display-4" href="links_default.html" aria-expanded="false" data-toggle="tooltip" data-placement="bottom" title="Links">La Xiir</a></li><li class="nav-item"><a class="nav-link link text-white tooltipstered display-4" href="program_schedule.html" aria-expanded="false" data-toggle="tooltip" data-placement="bottom" title="Broadcast Schedule">Jadwalka Idaacadda</a></li><li class="nav-item"><a class="nav-link link text-white tooltipstered display-4" href="contact.html" aria-expanded="false" data-toggle="tooltip" data-placement="bottom" title="Contact Us">Nagala soo xiriir</a></li></ul>
            
        </div>
    </nav>
</section>

<section class="engine"><a href="https://mobiri.se">Mobirise</a></section><section class="mbr-section content5 cid-qR0PK6IyDR mbr-parallax-background" id="content5-1cz">

    

    <div class="mbr-overlay" style="opacity: 0.4; background-color: rgb(35, 35, 35);">
    </div>

    <div class="container">
        <div class="media-container-row">
            <div class="title col-12 col-md-8">
                <h2 class="align-center mbr-bold mbr-white pb-3 mbr-fonts-style display-1">Daa'uud - Cashaka 5aad</h2>
                <h3 class="mbr-section-subtitle align-center mbr-light mbr-white pb-3 mbr-fonts-style display-5">Wixii Aan Ka Maqalnay Nebiyada</h3>
                
                
            </div>
        </div>
    </div>
</section>

<section class="mbr-section article content1 cid-qwsfJvczkC" id="content1-84">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Boqor Daa'uud oo Ilaah baryaya ayaa yiri sida ku qoran Kitaabka Sabuurrada, Sabuurka 51, aayadda 14, oo leh: "Ilaahow, Ilaaha badbaadadaydow, dhiiggelidda iga samatabbixi." Wuxuuna yiri isagoo Eebbe mar kale baryaya, "Ilaahow eedda dhiiggelidda iga samatabbixi!"<div><br></div><div>Ma boqor baa qiranayey dil uu sameeyey? Waa Daa'uud oo haatan eeddiisii dadka oo dhan maqashiinaya. Xitaa wuu qoray; eeddiisu weligeed way qoran tahay.</div><div><br></div><div>Miyaanay dadku daboolin falalkooda sharka leh, oo ayan ka cararin dacwadaha dilka ah? Miyaanayse ka cudurdaaran, oo aysan ku adkaysan inayan eedaysaneyaal ahayn inkastoo ay wax soo dilaan? Haah, sidaasi waa caadadooda. Xaqiiqdii waa caadada boqorka inuu qariyo itaaldarradiisa si uu xukunka dadka u sii haysto. Laakiin Daa'uud aad buu uga duwanaa badanaa boqorrada kale. Wuxuu ahaa nin "qalbigiisu Ilaah u hoggaansanaa," taas waxaa loola jeedaa inuu ahaa nin leh dabeecad Eebbe ka farxisa. Wuxuu garanayey in dembiga aanu ka qarsoonayn Ilaah, oo uu calool xumeeyo Rabbigiisa.</div><div><br></div><div>Daa'uud dabeecaddiisu waxay Ilaah u raalligelisay siyaabahan:</div></div>
        </div>
    </div>
</section>

<section class="mbr-section article content12 cid-qwsfOPgpug" id="content12-85">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Wuxuu ahaa mid ku dhiirran falalkiisa, laakiin dabeecaddiisu hoosayso.</li><li>Wuxuu aqoonsaday oo qirtay dembigiisa.</li><li>Ma uu qiran eeddiisii oo keliya, laakiinse wuxuu la yimid toobadkeen dhab ah oo qoto dheer.</li><li>Ma uu weyddiisan Eebbe inuu cafiyo oo keliya, laakiinse wuxuu rumaystay in Ilaah maqlay baryootankiisa.</li><li>Wuu ka mahadceliyey oo ammaanay Ilaah, Rabbiga Caalamka iyo Kan garanaya waxa qarsoon iyo dhammaan waxa jira.</li><li>Wuxuu wehel la sii ahaa oo ku dhowaa Rabbigiisa.</li>
                </ul>
            </div>
        </div>
    </div>
</section>

<section class="mbr-section article content1 cid-qwskfGnj3j" id="content1-8d">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Bal aynu imminka Daa'uud ka baranno sidaan innagu, xitaa, tallaabooyinkaas u raaci lahayn, oo Eebbe ku raalligelin lahayn. Dabadeedna aynu u oran karnaa isla sidii Daa'uudba u yiri oo ay ku qoran tahay Sabuurka 62:1 oo leh:&nbsp;<div><br></div><div><em>"Naftaydu waxay sugtaa Ilaah oo keliya,&nbsp;</em></div><div><em>Oo badbaadadayduna waxay ka timaaddaa xaggiisa."</em></div><div><em><br></em></div><div>Casharkan waxaad ka baran doontaa...</div><div><em><br></em></div></div>
        </div>
    </div>
</section>

<section class="mbr-section article content12 cid-qwskHtc8yv" id="content12-8e">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Eebbe oo lagu dembaabaa waxay keentaa kala-fogaan.</li><li>Ilaah oo loo toobadkeeno waxay keentaa heshiis.</li><li>Wehelnimada Ilaah lala yeeshaa waxay keentaa farxad.</li>
                </ul>
            </div>
        </div>
    </div>
</section>

<section class="mbr-section article content1 cid-qwskTPCHWD" id="content1-8f">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Casharkani wuxuu kaa caawinayaa inaad...</div>
        </div>
    </div>
</section>

<section class="mbr-section article content12 cid-qwskYAaTJv" id="content12-8g">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Garato sida dadku mas'uul uga yihiin dembiga.</li><li>Qeexdo macnaha erayada qirasho iyo toobadkeen.</li><li>Sharraxaad ka bixiso sida loo helo cafiska Eebbe.</li><li>Dareento wehelnimada Ilaah.</li>
                </ul>
            </div>
        </div>
    </div>
</section>

<section class="mbr-section article content1 cid-qwsl5ThWa5" id="content1-8h">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7"><strong>EEBBE OO LAGU DEMBAABAA WAXAY KEENTAA KALA-FOGAAN</strong><div><br></div><div>Si aynu u fahanno dhacdooyinkii Daa'uud iyo Sabuurrada wanaagsan ee uu qoray, waxaynu u baahan nahay inaynu dib uga fekerno wixii dhacay maalmihii uu yaraa ee arijirka ahaa. Bacdamaa uu ahaa kan ugu yar siddeed wiil, aabbihiis baa isaga u dhiibay shaqooyin kuwa ugu liita. Markii walaalihiis ku biireen ciidammada, isagu wuxuu la joogay idaha. Wuxuuna ka dhex shaqayn jiray aabbihiis iyo walaalihiis. Waxaynu ka og nahay qisadiisa inuu ahaa mid aammin ah, addeecid leh, oo ka adag hawshiisa. Waxaa kaloo taas u dheeraa inuu hibo u lahaa curinta gabayada iyo garaacidda muusikada. Wuxuu tumi jiray kataaradda oo qasiidadana waa uu qori jiray. Welibana qoyskiisa wuxuu ka ahaa wiil caadi ah. Booska uu cidda kaga jiray wuxuu la mid ahaa midka wiil kastoo ugu yar cid reer baaddiye ah.</div><div><br></div><div>Sidaas daraadeed, way ka yaabisay qoyskiisa iyo deriskiisa markii Eebbe Daa'uud u doortay inuu dadkiisa hoggaamiyo, waa faracii Ibraahim, Isxaaq, iyo Yacquub e. Ilaahna wuxuu addoonkiisii Samuu'eel kaasoo loo diray inuu boqro ama subko boqor cusub ku yiri: "Daa'uud weeye kan aan doonayo. Madaxiisa ku shub saliid taasoo calaamad u ah in Ilaah isaga u doortay inuu noqdo boqor".</div><div>Waxaan garan karnaa waxa dadku u yaabeen. Sidee baa arijire dhallinyaro ah u noqon karaa boqor? Sidee buuse u xukumi karaa dadka hoggaamiyayaashoodii hore ahaayeen rag waaweyn sida Ibraahim, Yuusuf, iyo Muuse? Waxaynu ku aragnay casharradeennii hore in Ilaah ka feejignaa si uu dadkiisa u ilaaliyo una difaaco. Wuxuu doortay in rag magac leh ay noqdaan nebiyadiisa oo wuxuu iyaga siiyey hawlo khaas ah. Isagoo isticmaalaya iyaga ayuu is-muujiyey, oo muujiyey Jacaylkiisa, Awooddiisa, iyo Xigmaddiisa.</div><div><br></div><div>Waxaan aragnay in Eebbe doortay Nuux si uu u badbaadiyo noolaha dhulka korkiisa ku noolaa wakhtigii daadka. Ilaah wuxuu Ibraahim ka soo waday dhulkii sanam-caabudka oo wuxuuna u ballanqaaday in faraciisa uu ka dhigo quruun weyn. Ilaah wuxuu abaartii ka badbaadiyey dadkiisa markuu Yuusuf u diray inuu taliye ka noqdo Masar. Dabadeedna Eebbe wuxuu u yeeray Muuse si uu dadkiisii uga soo wado addoonsiga oo uu u siiyo iyaga muujintiisii oo qoran.</div><div><br></div><div>Imminka waxaynu soo gaarnay wakhti ay dadkii Ilaah noqdeen quruun weyn. Ilaah wuxuu barakadeeyey durriyaddii Ibraahim, Isxaaq, iyo Yacquub, oo wiilashii Yacquubna waxay noqdeen madaxda qabiillo waaweyn. Magaca Rabbiga aawadiis bay dagaallo jihaad ah kala hor yimaadeen quruumihii ku xeernaa ee sanamyada caabudayey oo Ilaah ku majaajilloon jirey. Mar kale waxaa soo baxay baahi loo qabay in la helo hoggaamiye xoog badan oo xigmad leh. Taasina waa sababtii ka yaabisay dadka markii Eebbe doortay in wiil arijire ahi uu boqor noqdo. Laakiin wax yar kaddib waxay garteen sababta. Waxaanay arkeen in Daa'uud ahaa qof ku kalsoon oo jecel Ilaah, oo Ilaahna wuxuu isaga ka buuxiyey xoog iyo xigmad. Haayoo, waqti yar kaddib arijirkan wuxuu noqday askari ku caan baxay geesinnimo iyo dagaalyahannimo oo dalka oo dhan laga yaqaan.</div><div><br></div><div>Inkastoo loo doortay ama loo subkay boqor, Daa'uud waxay ahayd inuu la joogo ciddooda ilaa Eebbe isaga u diyaariyo inuu qaato carshigiisa. Wuxuu sii watay arijirnimadiisii iyo inuu wargeeye u ahaado aabbihiis. Maalin baa aabbihiis wuxuu cunno ugu dhiibay walaalihiis oo ku jiray ciidammada. Markii uu yimid goobtii dagaalkana wuxuu arkay inaanu dagaal socon. Balse, askartii labada qolo ee dagaalamayey way iska soo horjeedeen iyadoo ay u dhexayso dooxo. Cadowga hortiisa waxaa taagnaa askari dheer oo aad u weyn, oo jeesjeesaya kuna qaylinaya in lala baratamo.</div><div><br></div><div>Wuxuu ninkaasu lahaa: "Ii soo baxa oo soo dirsada nin ila dagaallama aniga." Wuxuu dherer ahaan gaarayey saddex mitir, wuxuuna gashanaa dhar naxaas ah oo ku gadaaman, wuxuuna gacanta ku haystay waran weyn. Aflaggaaddooyin buu ku hadlayey, isagoo Eebbe cayayaa. Askartii reer banii-Israa'iil oo dhanna way khalkhaleen cabsi aawadeed.</div><div><br></div><div>Daa'uud baa weyddiiyey iyagii oo wuxuu yiri: "Bal yuu yahay ninkan aan Ilaah aqooni, oo sidan ugu xadgudbaya ciidammada Rabbiga? Aniga ayaa u tegaya oo la dagaallamaya".</div><div><br></div><div>Qof kasta waxay la noqotay in Daa'uud aad uga dhallinyaraa, inuu la dagaallamo ninkan xoogga weyn. Laakiin wuxuu ku sii adkaystay in Eebbe siin doono xoog, oo wuxuu yiri sida ku qoran Kitaabka kowaad ee Samuu'eel 17:34-35, 37 oo leh:</div><div><br></div><div><em>"Waxaan hayn jiray idaha aabbahay, oo haddii libaax ama orso yimaado, oo idaha nayl yar ka qaato, waan ka daba ordi jiray, oo intaan wax ku dhufto ayaan afkiisa ka soo bixin jiray; oo hadduu igu soo boodana intaan garka ku dhego ayaan dili jiray. Rabbiga iga samatabbixiyey ciddiyihii libaaxa iyo ciddiyihii orsada ayaa haddana iga samatabbixin doona gacanta midkan reer Falastiin."</em></div><div><br></div><div>Waxaanu lahaa, "Haddaba waan og ahay in Ilaah haddana i siinayo xoog aan ninkan xoogga weyn kaga adkaado." Dabadeedna wuu baxay si uu ula kulmo ninkii weynaa isagoo sita waraf iyo dhagxaan keliya.</div><div><br></div><div>Markii uu u soo dhowaaday baa Daa'uud kii reer Falastiin ku yiri sida ku qoran Samuu'eel Kowaad 17:45, 46 oo leh:</div><div><br></div><div><em>"Adigu waxaad ii soo qaadatay seef iyo waran iyo hooto; aniguse waxaan kuula imid magaca Rabbiga ciidammada, kaasoo ah Ilaaha ciidammada reer banii-Israa'iil ee aad caraysay. Maanta Rabbigu gacantayduu ii soo kaa gelin doonaa; waanan ku dili doonaa, oo madaxaanan kaa gooyn doonaa." Wuxuuna lahaa, "Dagaalkana waxaa iska leh Rabbiga!"</em></div><div><br></div><div>Markii uu sidaas yirina warafkii buu dhagax ka tuuray, ninkii xoog weynaha ahaana dhulkuu ku dhacay. Cadowgiina way kala firxadeen iyagoo baqdin weynu hayso, waayo waxay garanayeen in Daa'uud ku dagaalayey xoogga Ilaaha keliya ee runta ah.</div><div><br></div><div>Kaddib markii Daa'uud dilay ninkii weynaa waxaa loo doortay inuu jago sare ka qabto ciidammada. Wuxuu dadkii Eebbe u hoggaamiyey inay guulo ka soo hooyaan qaramadii sanam-caabudka ahaa ee isku dayey inay iyaga qabsadaan. Ilaah wuxuu u diyaariyey dariiq si uu u noqdo Boqor. Afartan sanno wuxuu ku talinayey awoodda Ilaah. Wuxuuna baabi'iyey sanamyo oo wuxuu abaabulay caabudadda Ilaaha dhabta ah. Wuxuu dhisay magaaladii quduuska ahayd ee Yeruusaalem, halkaasoo magaca Eebbe lagu sharfay. Dad badan oo rumaysad leh ayaa meeshaas kooxkoox u iman jirey, si ay u caabudaan Ilaah.</div><div><br></div><div>Guulihiisii oo dhan Daa'uud si joogta ah ayuu Ilaah ugu ammaanayey guulaha uu siiyey. Wuxuu Eebbe ku ammaanay oo ugu mahadceliyey isagoo isticmaalaya erayo xoog leh oo macaan kuwaasoo ku qoran kitaabka Sabuurrada Daa'uud.&nbsp;</div><div><br></div><div>Daa'uud baa mid ka mid ah Sabuurradiisa [118] ku yiri:</div><div><br></div><div><em>"Quruumihii oo dhammu way i wada hareereeyeen,&nbsp;</em></div><div><em>Laakiin anna magaca Rabbiga ayaan ku baabi'iyaa.&nbsp;</em></div><div><em>Dhinac walba ayey i hareereeyeen,&nbsp;</em></div><div><em>Laakiin anna magaca Rabbiga ayaan ku baabi'iyaa iyagii.</em></div><div><em>Gadaal baa la ii riixay oo waan dhici gaaray,</em></div><div><em>Laakiinse Rabbiga ayaa i caawiyey.&nbsp;</em></div><div><em>Rabbigu waa xooggayga iyo gabaygayga;&nbsp;</em></div><div><em>Oo wuxuu ii noqday badbaadadayda."</em></div><div><br></div><div>Waxaa kaloo uu Sabuurrada 145:1-2, 147:1 iyo 105:1-2 ku yiri:</div><div><br></div><div><em>"Ilaahayow, Boqorow, anigu waan ku sarraysiin doonaa,&nbsp;</em></div><div><em>Oo magacaagana waan ammaani doonaa weligay iyo weligayba.&nbsp;</em></div><div><em>Maalin kasta mahad baan kuu naqi doonaa,&nbsp;</em></div><div><em>Oo magacaagana waan ammaani doonaa weligay iyo weligayba.&nbsp;</em></div><div><br></div><div><em>Rabbiga ammaana.&nbsp;</em></div><div><em>Waayo, way wanaagsan tahay in&nbsp;</em></div><div><em>Ilaaheenna ammaan loogu gabyo,&nbsp;</em></div><div><em>Waayo taasu way wacan tahay,&nbsp;</em></div><div><em>Oo ammaantuna way habboon tahay.&nbsp;</em></div><div><br></div><div><em>Rabbiga ku mahadnaqa, oo magiciisa ku barya,&nbsp;</em></div><div><em>Falimihiisana dadyowga ka dhex sheega.&nbsp;</em></div><div><em>Isaga u gabya, oo ammaan ugu gabya,&nbsp;</em></div><div><em>Shuqulladiisa yaabka badan oo dhanna ka hadla."</em></div><div><br></div><div>Dad yar oo keliya ayaa weligood jacaylka ay Eebbe ku qabaan muujiyey oo cibaadaysi buuxa ula yimid iyagoo hadallo qurux badan ku ammaanaya sidii Daa'uud yeelay. Wuxuu xiriir sokeeye la lahaa Ilaah oo faham qoto dheer ayuu ka haystay dabeecadda Ilaah. Markii aynu dareenno inaynu u baahan nahay aqoon shakhsi ahaaneed oo qoto dheer oo aynu Ilaah ka haysanno, waxaynu wax badan ka baran karnaa Sabuurrada Daa'uud. Markii niyaddeennu u hillowdo inay Ilaah ku soo dhowaato, garato runtiisa, oo fahamto muujintiisa, waa inaynu akhrinno oo ka fikirno hadalladii qaaliga ahaa ee Daa'uud.</div><div><br></div><div>Way innagu adag tahay inaynu rumayno in boqor Daa'uudkan uu sababay in la dilo nin aan waxba galabsan, isagoo markaa dareemaya sida inuu yahay gacan-ku-dhiigle, ayuu baroortay isagoo leh: "Ilaahow iga badbaadi, eedda gacan-ku-dhiiglanimada." Maxaa ku dhacay oo kharribay kaamilnimadii ninkan weyn?</div><div><br></div><div>Jawaabtu waxay noqonaysaa, dabcan, in Daa'uud uusan kaamil ahayn. Waxaana jira oo keliya mid kaamil ah; kaasoo aan wax khalad ah gelin. Marka Eebbe laga soo tagana ma jiro qof aan khalad gelin! Daa'uud wuxuu ahaa mid xoog, xirfad, garaad, geesinnimo leh, oo ehlu diin ah, si daacad ahna Ilaah u caabuda, una hoggaansan doonista Ilaah. Laakiin wuxuu ahaa banii-aadan oo wuxuu u jilicsanaa dembiga, isla sida banii-aadamka kale. Waxaa isaga duufsaday Shayddaanka sideennoo kale, oo wuxuu ku dhacay duufsigaas.</div><div><br></div><div>Saqafka sare ee guriga boqortooyada waxaa ku taallay meel lagu socdo fiidkii, si uu boqorku naacaw qabow u helo oo magaalada ka daawado. Goor fiid ah, ayaa Daa'uud oo ku socda halkaas sare, meel ka hoosaysa ku arkay haweenay qubaysanaysa. Haweenaydaasu way qurux badnayd. Daa'uudna damac ayaa ka gelay. Oo wuxuu weyddiiyay: "Naagtaasu waa ayo?"</div><div><br></div><div>Markaasaa adeegihiisii yiri: "Haweenaydan waxaa la yiraahdaa Batshebac, waana xaaskii askariga Uuriyaah."</div><div><br></div><div>Haddanna Shayddaankii oo sii jirrabaya isaga, ayaa damacii Daa'uud uu naagta ku rabay baa sii kordhay. Waxaanu goostay in Uuriyaah la dilo. Dabadeedna Batshebac xaaskiisa ka dhigto. Daa'uudna wuxuu ku fekeray, Uuriyaah waa askari, oo dagaalka ayaa lagu dili kara. Askari kasta dagaal waa ku dhiman karaa. Laakiin Daa'uud taas kuma qanacsanayn, oo ma uu filaynin in Uuriyaah dagaalka ku dhinto. Waxaa markaasi uu goostay inuu xaqiijiyo in Uuriyaah dagaalka ku dhinto. Wuxuu dabadeed u sheegay sarkaalkii ciidanka in Uuriyaah uu geeyo meesha ugu khatarsan ee dagaalku ka socdo, waa meesha ugu horraysa ee dagaalka e. Qorshihiina wuu shaqeeyey oo Uuriyaah waa la dilay.</div><div><br></div><div>In muddo ah Daa'uud wuxuu isku dayey inuu iska dhigo inuusan khalad gelin. Askarigii u soo sheegay dhimashadii Uuriyaah wuxuu ku yiri, "Tani yaynan ku wareerin, seeftu hadba mid bay dishaa. Haddaba sidaas ku dhiirrigeli sarkaalkii ciidanka."</div><div><br></div><div>Laakiin qofka wareersan wuxuu ahaa Daa'uud. Wuxuu isku dayayey in isaga qudhiisu is-dhiirrigeliyo. Wuxuuna ogaa inuu khalad sameeyey oo Ilaah ka caraysiiyey. Eebbe buu xiriir sokeeye la lahaa, laakiin imminka dembigiisii ayaa dareensiiyey inuu Ilaah ka dheer yahay. Wuxuu bartay markii tanu qabsatay xaqiiqo macna weyn ku fadhida oo ah: In dembigu dadka Ilaah ka fogeeyo. Ilaah uma soo dhowaan karno oo wehelnimadiisana ma heli doonno haddii aynu oggolaanno in shar duufsado malooyinkeenna iyo ficilladeenna oo innaga dhigo inaynu dembi falno. Dembigu wuxuu halleeyaa nolosheenna, oo Ilaah isagoo ah quduus iyo daahir, la sii joogi maayo wax aan quduus ahayn. Daa'uud wuu hurdi waayey oo harsan waayey. Wuxuuna yiri: "Waxaan dareemay in gacantii Ilaah i saaran tahay, habeen iyo maalinba, oo xooggaygiina wuxuu u baxay sida kulaylka jiilaalka."</div><div><br></div><div>Kuwo badan oo innaga ah ayaa garanaya waxa ay tahay in la dareemo in Eebbe innaga fog yahay. Mararka qaar, sidii Daa'uud oo kale, waxaynu isku daynay inaynu isku sheegno inayan waxba innaga khaldanayn. Laakiin niyadaheenna waxaynu ka dareennaa doonis, marnaan, iyo kala fogaan. Taasina waa sida Ilaah innagu ogeysiinayo xaqiiqada dhabta ah ee dembiga iyo baahideenna aynu ku raadinayno Quduusnimadiisa.</div><div><br></div><div><strong>ILAAH OO LOO TOOBADKEENO WAXAY KEENTAA HESHIIS</strong></div><div><br></div><div>Qofku wuxuu dareemaa farax-la'aan iyo cabsi markii Ilaah laga fogeeyo. Dabcan xitaa Ilaah aad buu u calool-xumaadaa. Xusuuso, isagu wuxuu dadka u abuuray inay saaxiib ahaadaan. Waxaad xusuusataa sidii Eebbe u caroodey uuna u murugooday wakhtigii Nuux markii uu fiiriyey xaaladaha dembiga ee dunida. Dembigii Daa'uud, xitaa, Ilaah wuu ka caraysiiyey. Ilaah wuu jeclaa Daa'uud, oo innaba ma deyrin doonin. Ma ahayn ulajeeddada Eebbe inuu dadka dembi un u ciqaabo. Qorshihiisu wuxuu ahaa inuu dembiyadoodii ka nadiifiyo si Ilaah iyo dadkuba, iyagoo wadajira, iskula socdaan; si uu u kaamilo ulajeeddadiisii uu abuurista ka lahaa.</div><div><br></div><div>Sababtaas aawadeed Ilaah ciqaab xagga jirka ah dusha kama saarin Daa'uud. Habase yeeshee niyaddiisuu ula hadlay hab isaga u keenaya toobadkeen run ah. Wuxuu ka yeelay in Daa'uud maqlo sheeko isaga xusuusinaysa dembiga soo galay noloshiisa.</div><div><br></div><div>Sheekadu waxay ku saabsanayd nin taajir ahaa, oo lahaa lo' iyo ido badan, iyo nin miskiin ahaa oo isna aan haysan waxba, balse lahaa nayl yar. Ninkaasi miskiinka ahaa wuxuu aad u jeclaa nayshiisii oo wuxuu iyadii ku barbaariyey gurigiisa sida cunug uu dhalay oo kale.</div><div><br></div><div>Maalin baa nin socota ahi u yimid ninkii maalqabeenka ahaa. Sida caadiga ah waxay ahayd waajib saaran ninkan maalqabeenka ah inuu ninkaas martidiisa ah u diyaariyo cunno. Laakiin ma uusan doonayn inuu mid idihiisa ka mid ah u loogo. Intii uu sidaas samayn lahaa, sabeentii ninkii miskiinka ah lahaa ayuu u loogay si ninkii martida ahaa loogu maamuuso.</div><div><br></div><div>Markii sheekadii loo sheegay buu Daa'uud yiri: "War maxay arrintan kula tahay! Waa ammuur aad u xun. Ninkii sidan sameeyey wuxuu istaahilaa dhimasho! Waxaana khasab ah in ninkaasu ku gudo naysha afar laab waxaas uu sameeyey aawadeed waayo wuu naxariisan waayey."</div><div><br></div><div>Dabadeed Eraygii Eebbe baa Daa'uud u yimid, oo wuxuu ku yiri: "Ninkaasu waa adiga! Waxaan kuu subkay boqor oo waxaan kaa soo samatabbixiyey cadowgaagii. Waxaadna heli kartay naago intaad doonto. Laakiin Uuriyaah ayaad ku dishay seef markaad dagaal u dirtay oo waxaad naagtiisii u soo wadatay inaad adigu qaadato."</div><div><br></div><div>Daa'uud ayaa isagoo is-hoosaysiinaya oo qalbi-jabsan qirtay dembigiisii oo yiri: "Waan dembaabay, Oo Ilaah baan dembi ka galay."</div><div><br></div><div>Bacdamaa uu ahaa boqor weyn, boqor Daa'uud wuxuu ku doodi karay in wax walba ee boqortooyadiisa hoos yimaada uu isaga xuquuq u leeyahay, kuwaasoo ay ku jirto haweenaydii quruxda badanayd ee Batshebac. Laakiin Daa'uud wuxuu qalbigiisa ka ogaa in Ilaah uu yahay Boqorka weyn, oo wax walbana uu isagu leeyahay.</div><div><br></div><div>Daa'uud wuxuu aqoonsaday inaanu ku dembaabin qof isaga ka saboolsan oo ka tabar yar oo keliya, laakiin dembigiisa ugu weyn uu Rabbigiisa ka galay. Mar dambena iskuma deyin inuu iska dhigo sidii mid aan dembi gelin. Wuxuuna garanayey xaaladda dembiga leh ee niyaddiisa. Wuxuu si buuxda ku aqbalay xilkii isaga saarnaa. Wuxuuna aqoonsaday inuu istaahilo dhimasho, isla sidii uu isaguba qiray in ninkii maalqabeenka ah ee naysha miskiinka ku maamuusay martidiisa, ugu qalmay dhimashada. Seefta niyaddiisa ku jirta ayaa tummaatisay ruuxiisa habeen iyo maalinba. Markaasuu xanuun la ooyey isagoo leh, "Waan dembaabay, oo waxaan u qalmaa dhimasho."</div><div><br></div><div>Boqor Daa'uud wuxuu garanayey inayan jirin wax uu awooddiisa ku samayn karay si uu isaga daahiriyo dembiga noloshiisa. Markii uu ka fekeray kala fogaanta Eebbe ee saamaysay noloshiisa, aad bay ula naxdin badnaatay isaga. Markaasuu, isagoo si buuxda dembigiisa u qiranaya, yiri sida ku qoran Sabuurka 51:2-3,10 oo leh:</div><div><br></div><div><em>"Xumaantayda iga wada mayr, oo iga nadiifi dembigayga. Waayo, anigu waan og ahay xadgudubyadayda,</em></div><div><em>Oo dembigayguna hortayduu yaallaa had iyo goorba.</em></div><div><em>Ilaahow, igu dhex abuur qalbi nadiif ah,</em></div><div><em>Oo igu dhex cusboonaysii ruux qumman."</em></div><div><br></div><div>Sidanuu Ilaah u weyddiistay inuu dembiyadiisa cafiyo.</div><div><br></div><div>Daa'uud wuxuu ka fekeray inuu Ilaah u bixiyo waaqdhaaco qurbaan ah oo guban. Waxaanay ahayd caadadiisa inuu bixiyo waaqdhaaco sidii lagu tusmeeyey Tawreeddii nebi Muuse. Haddaba, wuxuu garanayey in bixinta waaqdhaaca ayan tilmaamayn wanaagga dadka marka la samaynayo waajibaadka diiniga ah. Waaqdhaacu ma tilmaamayo wanaagga dadka, laakiin wuxuu tilmaamayaa naxariista Ilaah. Waxaan markaasi ka arkaynaa fikradii Daa'uud wax kale oo khuseeya ammuur kale oo yaab badan, sidaynu horreeyba u soo sheegnay. Waaqdhaaca caadiga ah wuxuu ahaa sawir qurxoon oo ah in Mid u iman doono inuu dadka la noolaado si uu muujiyo naxariista qotada dheer ee Ilaah u hayo dadka. Waxaynu ku baran doonnaa waxyaalo kale oo ku saabsan arrintan cashar kale.</div><div><br></div><div>Laakiin imminka aynu maqalno sidii boqor Daa'uud u muujiyey fikradii qalbigiisa, markii uu lahaa sida ku qoran Sabuurka 51:16-17 oo leh:</div><div><br></div><div><em>"Waayo, adigu kuma faraxdid allabbari,</em></div><div><em>Haddii kalese waan bixin lahaa,</em></div><div><em>Qurbaan gubanna kuma cajebiyo.</em></div><div><em>Allabbaryada Ilaah waa ruux is-hoosaysiintiisa,</em></div><div><em>Ilaahow, adigu quudhsan maysid qalbi hoosaysan</em></div><div><em>Oo qoomammaysan."</em></div><div><br></div><div>Daa'uud marnaba kama uusan hakan inuu si toos ah Rabbiga ula hadlo. Wuxuuna yiri sida ku qoran Sabuurka 51:6, 11-12 oo leh:</div><div><br></div><div><em>"Bal eeg, waxaad uurka ka jeceshahay run,</em></div><div><em>Oo meesha qarsoon waxaad iga ogeysiinaysaa xigmad.</em></div><div><em>Hortaada ha iga xoorin,</em></div><div><em>Oo Ruuxaaga quduuska ah ha iga qaadin.</em></div><div><em>Farxaddii badbaadintaada ii soo celi,</em></div><div><em>Oo ruux raalli ah igu tiiri."</em></div><div><br></div><div>Erayadan oo dhan waxay ka yimaadeen ama laga soo xigtay Sabuuradda Daa'uud, taasoo xaqiiqo ahaan ahayd baryootan Eebbe. Daa'uud wuxuu u hadlay si daacadnimo ah oo sokeeyannimo oo wuxuu lahaa kartida, markaasoo Ilaah u muujinayey, inuu fikradihiisa ku qoro erayo caddaan ah. Waxaynu fahmi karnaa Sabuurraddan oo waxaynu u isticmaali karnaa nolosheenna. Marka aynu baranno Sabuurraddaas waxaynu ka helaynaa qaynuunno badan oo ku saabsan xiriirka aynu Ilaah la leenahay.</div><div><br></div><div>Waxaan si cad uga arki karnaa erayadan Daa'uud inuu dareemey ka fogaanta Ilaah inay keentay natiijada dembigiisa. Qaynuunka ugu horreeya ee aynu ka baranayno waaya-aragnimadan waxaa weeye markii uu dareemay ka fogaantaas aad bay u welwelisay isaga. Aad buuna u doonay inuu Ilaah u dhowaado. Dabadeedna, wuxuu qirtay dembigiisa wuxuuna aqbalay inuu mas’uul ka yahay wixii dhacay. Wuu toobadkeenay, waxaa taas loola jeedaa, inuu si rasmi ah u dareemay eedda dembigiisa, oo uu Ilaah u sheegay sida uu uga xun yahay dembigaas. Dadka qaar baa si caadi ah u yiraahdaa, "waan ka xumahay", taasoo aan macna u samaynayn iyaga. Laakiin Daa'uud niyadduu ka taahayey markii uu lahaa, "Waayo, anigu waan og ahay xadgudubyadayda, Oo dembigayguna hortayduu yaallaa had iyo goorba."</div><div><br></div><div>Markii xigayna Daa'uud wuxuu aqoonsaday inaanu is daahirin karin. Ma ayan jirin ajar ama camallo wanaagsan oo isaga daahirin karay. Mana jirin camallo khaas ah oo diintu dhigayso kuwaasoo Eebbe hortiis daahir ugu dhigi karay isaga.</div><div><br></div><div>Ugu dambayntii, naxariista Ilaah ayuu iskaga kalsoonaaday oo wuxuu weyddiistay cafis. Wuxuu rumaysnaa inuu sidaas oo keliya ku heli karay la jiritaanka Ilaah iyo xaqiijinta ama hubaasha badbaadada. Wuxuu si rumaysi leh u yiri erayadan ku qoran Sabuurka 51:1 ee baryada ah:</div><div><br></div><div><em>"Ilaahow, iigu naxariiso sida raxmaddaadu tahay,</em></div><div><em>Oo xadgudubyadaydana igaga tirtir sida</em></div><div><em>naxariistaada badnaanteedu tahay."</em></div><div><br></div><div>Waaya-aragnimadii boqor Daa'uud si weyn bay muhiim inoogu yihiin waayo ma haysano oo keliya xaqiiqooyinka dhacdooyinka, kuwaasoo aynu garanayno inay run yihiin taariikh ahaan, laakiin Daa'uud wuxuu inooga tegay fasiraadahiisii ku saabsanaa xaqiiqooyinkan. Wuxuuna inala wadaagay dareenkii qalbigiisa ee ku saabsanaa ammuurahaas. Markaa ma aha inaynu saadaalinno ama yaabno. Waxaynu garanaynaa sida uu dembiyadiisii iyo ka fogaanta Ilaah ka dareemay. Waxaynu garanaynaa macnaha eedda, mas’uuliyadda dembiga, qirashada, toobadkeenka iyo cafiska naxariista leh ee Eebbe. Waynu garanaynaa taas waayo Ilaah baa inoo dhowray Sabuuraddan wacan ee Daa'uud qoray.</div><div><br></div><div><strong>WEHELNIMADA ILAAH LALA YEESHAA WAXAY KEENTAA FARXAD</strong></div><div><br></div><div>Farriinta Ilaah ee cafiska waxay Daa'uud ugu timid si cad, oo waxay ahayd sidatan: "Ilaah baa dembigaagii qaaday. Dhimanna maysid." Daa'uud aad buu u farxay oo Ilaah buu uga xamdinaqay naxariistiisa iyo raxmaddiisa. Wuxuu yiri sida ku qoran Sabuurka 56:12-13 oo leh:</div><div><br></div><div>"Oo waxaan kuu bixinayaa qurbaanno mahadnaqid ah.</div><div>Waayo naftaydaad ka samato bixisay dhimasho,"</div><div><br></div><div>Laakiin tani ma ahayn dhammaadka waaya-aragnimadii Daa'uud. Xaqiiqda ah in Ilaah naxariis badan yahay oo wax cafiyo kama dhigna in dembiga aan la ciqaabi doonin. Dembiga mar kasta waa in ciqaab dusha laga saaraa. Ilmihii u dhashay boqor Daa'uud markii uu sidan khaldan ugu tegay Batshebac, baa dhintay. Daa'uud wuu ka tiiraanyooday ammuurta oo aad buu uga calool-xumaaday. Welibana, wuxuu fahmay jidadka Rabbiga oo wuxuu si is-hoosaysiin leh u aqbalay ciqaabtii. Kaddibna Ilaah baa siiyey inan kale, kaasuna wuxuu ahaa Sulaymaan, oo noqday mid ka mid ah kuwii ugu xigmadda badnaa taariikhda oo dhan. Markaana Ilaah isagoo inagala dhex hadlaya waxyaabihii la soo gudboonaaday Daa'uud noloshiisa ayuu maanta ina tusayaa sida dembigu u xun yahay, sida ciqaabtu u imanayso mar kastoo la dembaabo, iyo sida naxariista Rabbigu u weyn tahay.</div><div><br></div><div>Daa'uud xiriirkii uu la lahaa Eebbe baa si buuxda loogu soo cusboonaysiiyey. Wuxuuna sii waday inuu qoro Sabuuradda aan wax la barbardhigi karaa jirin ee ina siisa qaar ka mid ah farriimaha ugu muhiimadda weyn ee Ilaah dadka u soo diray. Si kooban baynu haddaba inta ugu eegaynaa mid ka mid ah farriimahaasi ahmiyadda weyn leh. Waa farriinta inoo sheegaysaa waxa ay tahay tukashadu iyo sida ay u qiimo badan tahay. Waxayna inoo sheegaysaa in wehelnimo lala yeesho Ilaah ay farxad u keenayso niyaddeenna. Waxay kaloo inoo sheegaysaa in Ilaah ina doonayo, inaan u baahan nahay isaga, iyo in ay jirto rajo weyn oo ay helayaan kuwa isaga u yeerta. Waxaa hadda iyo mustaqbalkaba jiraa rajo ay leeyihiin kuwa doonaya inay Eebbe ugu adeegaan sida doonistiisu tahay.</div><div><br></div><div>Qoraalladii Daa'uud baa inoo muujinaya in niyadda dadku ay xaqiiqo ahaan niyadda Ilaah xiriir la yeelan karto iyadoo la isticmaalayo tukasho. Ilaah wuxuu jecel yahay inuu la hadlo dadkiisa, waxaa kaloo uu jecel yahay in dadku la hadlaan Isaga. Wehelnimada Ilaah iyo dadka waxay la mid tahay wehelnimada ka dhexaysa aabbe kalgacal leh iyo inankiisa. Waxay aabbaha iyo inankiisuba ku riyaaqaan inay wada-jiraan. Isla sida aabbe wanaagsan oo kale, ayaa Eebbe mar walba diyaar u yahay inuu ina maqlo. Wuxuu doonayaa inaynu isaga ula nimaadno dhibaatooyinkeenna iyo fikradaheenna. Ulajeeddadii uu inoo abuuray waxay ahayd inaan isaga wehelnimo la yeelanno innagoo ammaanayna oo jeclaanayna.</div><div><br></div><div>Baryadu waa sida u go'ista cibaadaysiga. Dadku waxay jecel yihiin inay Eebbe aad ugu soo dhowaadaan. Waxayna si qoto dheer ula socdaan ruux ahaan Abuurahooda. Daa'uud wuxuu marar badan ku muujiyey fikradahaas Sabuurraddiisa. Wuxuuna, tusaale ahaan, Sabuurka 42:1-2 ku yiri:</div><div><br></div><div><em>"Sida deeradu biyaha durdurka ugu harraaddo</em></div><div><em>Ayay naftaydu kuugu harraaddaa, Ilaahayow.</em></div><div><em>Naftaydu waxay u oomman tahay Ilaah, kaasoo ah Ilaaha nool.&nbsp;</em></div><div><em>Goormaan u tegi doonnaa Oo aan Ilaah hortiisa ka muuqan doonaa?"</em></div><div><br></div><div>Daa'uud wuxuu lahaa hubaashan ah in Ilaah u soo jawaabi doono isaga iyo kuwa rumaysadka leh oo dhan. Isagoo kuwa Ilaah aammina ka hadlaya wuxuu ku yiri Sabuurka 36:8-9:</div><div><br></div><div><em>"Aad bay uga dhergi doonaan barwaaqada gurigaaga,</em></div><div><em>Oo waxaad iyaga ka waraabin doontaa webiga farxaddaada.&nbsp;</em></div><div><em>Waayo, isha nolosha aday kula jirtaa,</em></div><div><em>Oo iftiinkaagaynu iftiin ku aragnaa."</em></div><div><br></div><div>Sabuuradda waxay innagu dhiirrigelisaa inaynu Eebbe ka tuugno waxyaabaha aynu shakhsi ahaan ugu baahan nahay, sidii Daa'uudba u yeelay, markuu cafiska iyo xiriirka Ilaah raadinayey. Oo wuxuu ku yiri Sabuurka 62:8 sidatan:</div><div><br></div><div><em>"Dadkow, isaga isku halleeya wakhti kastaba,</em></div><div><em>Oo qalbigiinna waxba ha kula harina Ilaah hortiisaa,</em></div><div><em>Waayo, Ilaah baa magangal inoo ah."</em></div><div><br></div><div>Baryadu waa muujin tusaysa in dhab ahaan Ilaah loogu tiirsanaado. Mase aha un qaab sharci ah oo la raaco ama wax wakhti u go'aan oo keliya leh. Waase ficil dhab ah oo muujinaya inaynu u baahan nahay Ilaah oo isagana ku kalsoon nahay inuu inagu hoggaamin doono runta iyo farxadda. Waa hayaan inagu hoggaamiya isha nolosha.</div><div><br></div><div>Waayo Daa'uud Sabuurka 16:11 wuxuu ku yiri:</div><div><br></div><div><em>"Waxaad i tusi doontaa jidka nolosha.</em></div><div><em>Hortaada farxad baa ka buuxda,</em></div><div><em>Gacantaada midigna nimco baa ku jirta weligeed."</em></div><div><br></div><div>Laga yaabo in adigu xitaa aad diyaar u tahay inaad qirato inaad Eebbe ku dembaabtay. Waayo waxaad garanaysaa in ayan ciddina ka baxsan karin ilaalaynta Ilaah, oo aad la galgalanayso eeddaada xagga qalbiga iyo kaar ku haya. Waxaad gudcurka raadinaysaa nabad laakiinse ma heshid. Waxaad raacdaa ama u hoggaansantaa sharci-diimeedyada oo dhan, laakiin weli nasiinno ma heshid. Halgan baad u gashaa inaad seexato adigoo indhahaaga ilmo qarisay dembi dartii. Waad calool-xun tahay, oo Ilaahna adiga dartaa aad ugu calool-xumaaday.</div><div><br></div><div>Ma aha inaad silicdo. Waxaad ogaan kartaa in Ilaah yahay Aabbahaaga jannada ku jira. Jacayl aawadii, wuxuu doonayaa inuu ku saamaxo oo uu niyaddaadana ka buuxiyo farxad. U qiro dembiyadii aad gashay isaga, oo weyddiiso cafis. Waxaad kaloo rumaysaa in Ilaah ku cafiyi doono oo caddaalad ahaanna uu wax ugu bixiyo dembigii si waafaqsan habkiisa. Eebbe u mahadceli, oo waxaad sii waddaa inaad ku kalsoonaato inuu kugu sii hanuuniyo run qoto dheer. Wuxuu kuu soo shaac-bixin doonaa qarsoodiga wacan ee muujinta jacaylkiisa ee uu banii-aadanka u hayo.</div><div><br></div><div>Imminka, hab adiga kuu gooni ah, erayadan Sabuurrada 69:1-3, 25:17-18, 18:6, 16:11, iyo 103:1,3-4 ku qoran tukasho ahaan u isticmaal oo bari Ilaaha miciinkaaga ah, oo naxariista badan, ee ah Rabbiga caalamka, adigoo leh:</div><div><br></div><div><em>"Ilaahow, i badbaadi, Waayo, biyaa naftii ii keenay.</em></div><div><em>Waxaan ku dhex liimbadaa dhoobo mool dheer</em></div><div><em>Oo aan lahayn meel laysku taago,</em></div><div><em>Waxaan ku dhacay biyo mool dheer,</em></div><div><em>Oo daad baa halkaas igu qarqinaya.</em></div><div><em><br></em></div><div><em>Waxaan ku daalay qayladaydii,</em></div><div><em>Oo hungurigaygu waa qallalay,</em></div><div><em>Oo intii aan Ilaahay sugayo ayay indhahaygu dem yiraahdaan."</em></div><div><em><br></em></div><div><em>"Dhibaatooyinka qalbigaygu way sii ballaarteen,</em></div><div><em>Ciriirigayga iga bixi.</em></div><div><em>Bal fiiri dhibkayga iyo qaxarkayga,</em></div><div><em>Oo dembiyadayda oo dhan iga cafi."</em></div><div><em>"Anigoo ciriiri ku jira ayaan Rabbiga baryay</em></div><div><em>Oo waxaan u qayshaday Ilaahay,</em></div><div><em>Isna codkayguu macbudkiisa ka maqlay,</em></div><div><em>Oo qayladayda hortiisa ka yeereysaana dhegihiisay gashay."</em></div><div><em><br></em></div><div><em>"Waxaad i tusi doontaa jidka nolosha,</em></div><div><em>Hortaada farxad baa ka buuxda,</em></div><div><em>Gacantaada midigna nimco baa ku jirta weligeed."</em></div><div><em><br></em></div><div><em>"Naftaydoy, Rabbiga ammaan,</em></div><div><em>Oo inta igu jirta oo dhammay,</em></div><div><em>Ammaana magiciisa quduuska ah.</em></div><div><em>Isagaa kaa cafiya dembiyadaada oo dhan,</em></div><div><em>Oo kaa bogsiiya cudurradaada oo dhan,</em></div><div><em>Oo naftaada ka badbaadiya halligaadda,</em></div><div><em>Oo raxmad iyo naxariis kugu barakadeeya."</em></div></div>
        </div>
    </div>
</section>

<section class="mbr-section content5 cid-qR0Q7xi4FM mbr-parallax-background" id="content5-1d0">

    

    <div class="mbr-overlay" style="opacity: 0.4; background-color: rgb(35, 35, 35);">
    </div>

    <div class="container">
        <div class="media-container-row">
            <div class="title col-12 col-md-8">
                <h2 class="align-center mbr-bold mbr-white pb-3 mbr-fonts-style display-1">
                    Imitixaana Casharka 5</h2>
                
                
                
            </div>
        </div>
    </div>
</section>

<section class="mbr-section form1 cid-qYQ8TdTRsw" id="form1-4mr">

    

    
    <div class="container">
        <div class="row justify-content-center">
            <div class="title col-12 col-lg-8">
                <h2 class="mbr-section-title align-center pb-3 mbr-fonts-style display-2">FORM
                </h2>
                <h3 class="mbr-section-subtitle align-center mbr-light pb-3 mbr-fonts-style display-5"></h3>
            </div>
        </div>
    </div>
    <div class="container">
        <div class="row justify-content-center">
            <div class="media-container-column col-lg-8" data-form-type="formoid">
                    <div data-form-alert="" hidden="">
                        Thanks for filling out the form!
                    </div>
            
                    <form class="mbr-form" action="https://mobirise.com/" method="post" data-form-title="Mobirise Form"><input type="hidden" name="email" data-form-email="true" value="YsxFXQhhDkmqhU6Lq9HxFXc08bmAuaEGR6D/M95r+SqZPXeQ+/CpfSuoO2CDc+NEOh2PRjEWNQXTlLGGxWMlEoCrHGlo0I1ZzrjxfyE+1B1JWPbOIQ7//XUPBgVia34I" data-form-field="Email">
                        <div class="row row-sm-offset">
                            <div class="col-md-4 multi-horizontal" data-for="name">
                                <div class="form-group">
                                    <label class="form-control-label mbr-fonts-style display-7" for="name-form1-4mr">Name</label>
                                    <input type="text" class="form-control" name="name" data-form-field="Name" required="" id="name-form1-4mr">
                                </div>
                            </div>
                            <div class="col-md-4 multi-horizontal" data-for="email">
                                <div class="form-group">
                                    <label class="form-control-label mbr-fonts-style display-7" for="email-form1-4mr">Email</label>
                                    <input type="email" class="form-control" name="email" data-form-field="Email" required="" id="email-form1-4mr">
                                </div>
                            </div>
                            <div class="col-md-4 multi-horizontal" data-for="phone">
                                <div class="form-group">
                                    <label class="form-control-label mbr-fonts-style display-7" for="phone-form1-4mr">Phone</label>
                                    <input type="tel" class="form-control" name="phone" data-form-field="Phone" id="phone-form1-4mr">
                                </div>
                            </div>
                        </div>
                        <div class="form-group" data-for="message">
                            <label class="form-control-label mbr-fonts-style display-7" for="message-form1-4mr">Message</label>
                            <textarea type="text" class="form-control" name="message" rows="7" data-form-field="Message" id="message-form1-4mr"></textarea>
                        </div>
            
                        <span class="input-group-btn">
                            <button href="" type="submit" class="btn btn-primary btn-form display-4">SEND FORM</button>
                        </span>
                    </form>
            </div>
        </div>
    </div>
</section>

<section class="mbr-section content8 cid-qYbm5R0EMO" id="content8-4ij">

    

    <div class="container">
        <div class="media-container-row title">
            <div class="col-12 col-md-8">
                <div class="mbr-section-btn align-center"><a class="btn btn-primary tooltipstered display-4" href="whp_4.html" data-toggle="tooltip" data-placement="bottom" title="Chapter 4">Casharka 4aad</a> <a class="btn btn-primary tooltipstered display-4" href="whp_6.html" data-toggle="tooltip" data-placement="bottom" title="Chapter 6">Casharka 6aad</a> <a class="btn btn-primary tooltipstered display-4" href="whp_default.html" data-toggle="tooltip" data-placement="bottom" title="We Hear From the Prophets">Wixii Aan Ka Maqalnay Nebiyada</a></div>
            </div>
        </div>
    </div>
</section>

<section once="" class="cid-qwsfQcJfdI" id="footer6-86">

    

    

    <div class="container">
        <div class="media-container-row align-center mbr-white">
            <div class="col-12">
                <p class="mbr-text mb-0 mbr-fonts-style display-7">
                    © Copyright 2018 Nolosha Cusub - All Rights Reserved
                </p>
            </div>
        </div>
    </div>
</section>


  <script src="assets/web/assets/jquery/jquery.min.js"></script>
  <script src="assets/popper/popper.min.js"></script>
  <script src="assets/tether/tether.min.js"></script>
  <script src="assets/bootstrap/js/bootstrap.min.js"></script>
  <script src="assets/dropdown/js/script.min.js"></script>
  <script src="assets/smoothscroll/smooth-scroll.js"></script>
  <script src="assets/touchswipe/jquery.touch-swipe.min.js"></script>
  <script src="assets/viewportchecker/jquery.viewportchecker.js"></script>
  <script src="assets/parallax/jarallax.min.js"></script>
  <script src="assets/theme/js/script.js"></script>
  <script src="assets/formoid/formoid.min.js"></script>
  
  <!--For hover over pop up translations, per example of Bootstrap 4 Tooltip https://www.w3schools.com/bootstrap4/bootstrap_tooltip.asp-->

<script>
$(document).ready(function(){
    $('[data-toggle="tooltip"]').tooltip();   
});
</script>
  <input name="animation" type="hidden">
   <div id="scrollToTop" class="scrollToTop mbr-arrow-up"><a style="text-align: center;"><i></i></a></div>
  </body>
</html>