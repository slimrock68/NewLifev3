<!DOCTYPE html>
<html >
<head>
  <!-- Site made with Mobirise Website Builder v4.8.1, https://mobirise.com -->
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="generator" content="Mobirise v4.8.1, mobirise.com">
  <meta name="viewport" content="width=device-width, initial-scale=1, minimum-scale=1">
  <link rel="shortcut icon" href="assets/images/transport-128x128.png" type="image/x-icon">
  <meta name="description" content="Website Creator Description">
  <title>Casharka 2aad</title>
  <link rel="stylesheet" href="assets/web/assets/mobirise-icons/mobirise-icons.css">
  <link rel="stylesheet" href="assets/tether/tether.min.css">
  <link rel="stylesheet" href="assets/soundcloud-plugin/style.css">
  <link rel="stylesheet" href="assets/bootstrap/css/bootstrap.min.css">
  <link rel="stylesheet" href="assets/bootstrap/css/bootstrap-grid.min.css">
  <link rel="stylesheet" href="assets/bootstrap/css/bootstrap-reboot.min.css">
  <link rel="stylesheet" href="assets/animatecss/animate.min.css">
  <link rel="stylesheet" href="assets/dropdown/css/style.css">
  <link rel="stylesheet" href="assets/theme/css/style.css">
  <link rel="stylesheet" href="assets/mobirise/css/mbr-additional.css" type="text/css">
  
  
  
</head>
<body>

<!-- Google Analytics -->
<!-- Global Site Tag (gtag.js) - Google Analytics -->
<script async src="https://www.googletagmanager.com/gtag/js?id=UA-1577437-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-1577437-1');
</script>
<!-- /Google Analytics -->


  <section class="mbr-section content5 cid-qR0OfmBe7Y mbr-parallax-background" id="content5-1cq">

    

    <div class="mbr-overlay" style="opacity: 0.4; background-color: rgb(35, 35, 35);">
    </div>

    <div class="container">
        <div class="media-container-row">
            <div class="title col-12 col-md-8">
                <h2 class="align-center mbr-bold mbr-white pb-3 mbr-fonts-style display-1">Ibraahim - Casharka 2aad</h2>
                <h3 class="mbr-section-subtitle align-center mbr-light mbr-white pb-3 mbr-fonts-style display-5">Wixii Aan Ka Maqalnay Nebiyada</h3>
                
                
            </div>
        </div>
    </div>
</section>

<section class="engine"><a href="https://mobiri.se/q">responsive site templates</a></section><section class="mbr-section article content1 cid-qws02a5hYz" id="content1-6i">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Waxaad si buuxda u hubsan kartaa xiriirka aad Ilaah la leedahay. Waxaad waaya-aragnimadii Ibraahim ka baran kartaa sida qudhaadu aad ugu hoggaansami lahayd Eebbe oo aad u heli lahayd barakadii uu ballanqaaday. Ilaah wuxuu Ibraahim u doortay in uu noqdo khaaddunkiisa iyo saaxiibkiis. Ilaah wuxuu tan u sameeyey si uu u hawlgal ka dhigo qorshihiisii uu ku barakadaynayey dadka dhaqangeliya doonistiisa.<div><br></div><div>Qisada noloshii Ibraahim waxaad ku arkaysaa caqiidooyin loo baahan yahay inaad noloshaada ugu rogto dhinaca ulajeeddadeeda runta ah. Ibraahim wuxuu aqoonsaday dabeecadda iyo khatarta dembiga. Wuxuuna rumaystay in Eebbe isaga iyo dadkiisaba danaynayey. Wuxuuna aqbalay ballankii Ilaah. Wuxuu addeecay tusmooyinkii Ilaah. Wuxuu naftiisa si buuxda ugu hoggaamiyey doonista Eebbe isagoo la imanaya addeecis iyo jacayl.</div><div><br></div><div>Casharkan waxaad ku baran doontaa wax badan oo ku saabsan caqiidooyinkaas iyo sida aad ugu dhaqmi lahayd isla sidii Ibraahimba sameeyey. Waxaad kaloo garan doontaa waxa loola jeedo in la noqdo saaxiibka Ilaah.</div><div><br></div><div>Casharkan waxaad ka baran doontaa...</div></div>
        </div>
    </div>
</section>

<section class="mbr-section article content12 cid-qws0i3iU7z" id="content12-6j">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Ibraahim wuxuu ka jawaabay baaqii Ilaah.</li><li>Ibraahim wuxuu muujiyey rumaysadka.</li><li>Ibraahim wax kasta Ilaah buu siiyey.</li>
                </ul>
            </div>
        </div>
    </div>
</section>

<section class="mbr-section article content1 cid-qws0kKHIL5" id="content1-6k">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Casharkani wuxuu kaa caawinayaa inaad...<div><br></div></div>
        </div>
    </div>
</section>

<section class="mbr-section article content12 cid-qws0s2oKi1" id="content12-6l">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Faallo ka bixiso xiriirka dadku la leeyahay Eebbe.</li><li>Tafaasiir ka bixiso sidii Ibraahim u muujiyey rumaysiga iyo hoggaansanaanta.</li><li>Garato sidii aad baaqa Eebbe uga jawaabi lahayd.</li>
                </ul>
            </div>
        </div>
    </div>
</section>

<section class="mbr-section article content1 cid-qws0FjRmvz" id="content1-6m">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7"><strong>IBRAAHIM WUXUU KA JAWAABAY BAAQII ILAAH</strong><div><br></div><div>Ilaah Wuxuu Isticmaalaa Dadka</div><div><br></div><div>Maxaad keligaa samayn kartaa? Haddaanay jirin qof kaloo ku caawinaya adiga amase wax kula wadaagaya, amase ku wehelinaya, maxaad awoodi lahayd inaad dhammayso?</div><div><br></div><div>Keligaa waad tukan kartaa, laakiin markaad tukanaysid waxaad aqoonsataa in lagula joogo. Ilaah ayaa kula joogaa.</div><div><br></div><div>Keligaa waad akhrin kartaa, laakiin markaad wax akhriso aqoonsataa inay jiraan kuwo kale. Kuwaasoo noqon kara mid qoraa ah, mid wax daabaca, ama laga yaabo aqoonyahan kaasoo calaamado u sameeyey luuqaddaada oo haddii kale noqon lahayd wax aadan waxba ka garateen isaga la'aantiis.</div><div>Way yar yihiin waxa aad keli ahaan u samayn karto.</div><div><br></div><div>Muxuu Eebbe keli ahaan samayn karaa? Ilaah ayay awood oo dhan u sugnaatay. Cidna kuma xirna, oo qofna fasax kama qaato. Isagu waa awood madax bannaan oo caalanka oo dhan ka sarreeya. Abuuris kasta gacantiisay ka soo baxdaa ulajeeddadeeduna waa inay ammaan magaciisa u keento.</div><div><br></div><div>Iyadoo ay saas tahay ayuu haddana dadka abuuray waayo ma aanu doonayn inuu keli ahaado. Wuxuuna dadka u abuuray inay isaga la wadaagaan nolosha iyo bilicsamida abuuristiisa oo ay la xiriiraan oo caabudaan isaga.</div><div><br></div><div>Waxaynu og nahay in Eebbe qorshe u hayay dadka uu abuuray. Wuu u carooday markii ay dembiga ku dhacaan. Daad buu xukun ahaan dadkii ugu halligay, si uu u muujiyo sida dembigu u xun yahay, waayo wuxuu dadka ka fogeeyaa Ilaah. Daadkii weynaa kaddib, Ilaah wuxuu mar kale bilaabay inuu dadkiisa la shaqeeyo oo uu dhammeeyo ulajeeddadii uu iyaga ka lahaa. Wuxuu bilaabay inuu dhiso qaran si daacad ah isaga u raacsan oo magaciisa sharaf u keena; barakeeyana dadka oo dhan.</div><div><br></div><div>Mar kale Eebbe wuxuu muujiyey ama tilmaan cad ka bixiyey dabeecadda xiriirka uu la leeyahay dadka. Ilaaha weyn wuxuu doortay inuu shaqadiisa dadka u adeegsado. Keli ahaantiisa ayuu wax kasta samayn karay, laakiin mas'uuliyaddii buu qaybiyey oo wuxuu dadkii u xil-saaray inay adduunka wakiillo uga noqdaan. Waxaa taasi ina baraysaa in nolosheenna ay isku laran yihiin ulajeeddada Eebbe. Heli mayno nabad haddii aynaan samayn doonistiisa. Oo isagu inama deyriyo isagoon ina siin naxariis. Waa qayb ka mid ah dabeecaddiisa inuu innaga doono inaan u soo jawaabno. Ma uusan bilaabin qarankiisa cusub isagoo keligiis shaqaynaya. Waxaase uu helay nin kaasoo uu xaggiisa ku caddeyay si loo aqoonsado doonistiisa. Wuxuu doortay in Ibraahim noqdo Aabbihii rumaystayaasha. Wuxuuna Ibraahim ku magacaabay saaxiibkiis.</div><div><br></div><div><strong>Sida Loogu Baahan Yahay Yeerista</strong></div><div><br></div><div>Daadkii weynaa kaddib, ayaa Nuux Ilaah u dhisay meel lagu waaqdhaaco. Shaki la'aanna isaga iyo qoyskiisu Ilaah bay caabudeen oo waxaanay tan iyo bilowgiiba doonayeen inay doonista Eebbe samayaan. Laakiin weli xaaladda dembiga ayaa xukumaysay faracii kacay daadka dabadiis. Waxay ahaayeen kuwo aan itaal badnayn oo aan awoodin inay iska caabbiyaan jirrabaadyada. Ilaah bay diideen. Hase yeeshee waxay dareemeen baahida niyaddoodu u qabto caabudidda, maxaa yeelay, baahidan dadka oo dhan baa leh. Wax yar kaddib,waxay bilaabeen inay dayaxa iyo sanamyo ay samaysteen caabudaan.</div><div><br></div><div>Waxay markaasi u muuqatay in abuuristii Ilaah mar kale la baabi'in doono dullinimada dadka aawadeed. Laakiin waxaa dhulka ku kala firirsanaa dad yar oo xusuustay oo garanayey xaqiiqooyinka Ilaaha keliya ee Abuuraha ah. Ibraahim wuxuu ahaa mid ka mid ah kuwii Ilaah rumaysnaa. Wuxuu diiday in uu sanamyada caabudo, inkastoo aabbihiis uu sanamyada caabudi jiray.</div><div><br></div><div>Ilaah kama yeelo dadka dunida kuwo aan rajo lahayn. Xitaa markii ay dembaabaan, waxaa isaga ka buuxsanaa naxariis iyo raxmad. Wuxuu u hayey qorshe dadka ka soo leexiya sanamyada oo tusa iyaga waddada runta ah. Qorshahiisu wuxuu ahaa in nin loo doorto hoggaamiye sameeya doonista Ilaah oo lagu barakadeeyo dadka oo dhan isaga.</div><div><br></div><div>Eebbe wuxuu arkay in Ibraahim diiday inuu caabudo sanamyada dadkiisu caabudayeen. Ilaah baa ku yiri isagii, "Ka tag waddankaaga iyo dadkaaga." Waxaa uu doonayey in Ibraahim ka tago sharka iyo sanam-caabudka oo uu bilaabo koox cusub oo ah mu'miniin raacsan Ilaah.</div><div><br></div><div>Ibraahim wuxuu ka socdaalay Uur tii reer Kalday oo maanta loo yaqaan waddanka Ciraaq oo wuxuu yimid dhulkii Xaaraan, isagoo ay la socdaan aabbihiis iyo qaraabo kale. Laakiin weli sanam baa ku dhex jiray iyaga. Eebbe baa la hadlay isagii mar kale, sida ku qoran Kitaabka kowaad ee Muuse oo la yiraahdo Bilowgii, cutubka 12, aayada 1, oo leh, "Ka tag waddankaaga, xigaalkaaga, iyo reerka aabbahaaba, oo dalka aan ku tusi doono u kac."</div><div><br></div><div>Sidaad arkaysoba, waxaa Ibraahim looga baahnaa in uu ka tago meeshaan dembi soo jiidashada leh. Markaad ku nooshahay meel agagaarahaada oo dhan lagu samaynayo dembi ayay xaqiiqo ahaan adag tahay inaad niyaddaada iyo qalbigaagaba ka weeciso soo jiidashadaas dembiga. Itaaldarrada dadka iyo xaaladaha dembiga ayaa dadka ka dhigta inay raacaan ama ku deydaan falalka kuwaas kale, xitaa mararka qaar iyagoo dareensan waxa ay sameeynayaan inay khalad yihiin. Ilaah wuxuu doonayey in Ibraahim uu gebi ahaan ka haro wixii hore, una go'o si uu u qaado ama u sii wado qorshaha Eebbe.</div><div><br></div><div>Danta tan laga lahaa waxay ahayd in Ibraahim laga dhigo sida xiriiriye barakada ama khayrku u soo maro malaayiin dad ah. Dabcan markii Eebbe doorto qof inuu kaga dhex shaqeeyo dadka, wuxuu doortaa qof doonaya inuu addeeco isaga. Ibraahim ma ahayn mid ka mid ah gaallada. Wuxuu diiday inuu caabudo sanamyada amase uu u sujuudo. Samada ayuu eegay, ma ahayn inuu caabudayo dayaxa ama bisha, laakiin inuu darajo siiyo Ilaaha keliya ee baaqiga ah, kan abuuray caalamka. Ibraahim wuxuu ahaa saaxiibkii Ilaah, Ilaahna wuxuu doonayey inuu dadkiisa hoggaamiyo.</div><div><br></div><div><strong>Ballamada iyo Shuruudaha</strong></div><div><br></div><div>Miyaad dareemaysaa doonis xoog leh oo aad qalbigaaga ka doonayso inaad Ilaah raalligeliso? Miyaad is aragtaa adigoo raadinaya isaga, markaasoo aad leedahay jacayl weyn adigoo doonaya inaad si wanaagsan u garato isaga? Waxay kuula muuqan kartaa inaad Eebbe u yeeranayso, laakiin xaqiiqdu waxay tahay in isagu kuu yeereyo. Dareenka ah lahaanshaha hamuun iyo jacayl aad u qabto fahamka Ilaah -- ayaa ah baaq ama u yeeris ku timid daryeelka weyn ee Eebbe kuu hayo. Ilaah wuxuu dadka oo dhan ku soo gaaraa ama ugu yeeraa sidatan. Dadka qaar ma maqlaan Ilaah waayo ma dhegaystaan isaga. Qaar baase si cad u maqla oo waxay doonayaan inay raacaan doonista ah in wax kasta oo kale inta meel layska dhigo la raadiyo doonista Ilaah.</div><div><br></div><div>Baaqii Ibraahim u yimid wuxuu marka si loo eego la mid ahaa baaqan ay helaan dhammaan kuwa dhegaysta codka Rabbiga. Laakiin marka si loo eegana wuxuu ahaa baaqaasi mid khaas ah, oo ah mid ayan dadku horey u maqal weligood. U yeeristan Ibraahim loo yeerey, baa Eebbe u bilaabay maalin cusub dadka oo dhan. Eebbe wuxuu Ibraahim ku yiri, sida ku qoran Bilowgii 12:2-3 oo leh:</div><div><br></div><div>"Oo quruun weyn baan kaa dhigi doonaa, oo waan ku barakadayn doonaa. Magacaagana waan weynayn doonaa oo waxaad noqon doontaa barako. Oo waxaan barakadayn doonaa kuwa kuu duceeya, kan ku habaarana waan habaari doonaa; oo qabiilooyinka dhulka oo dhammu adigay kugu barakoobi doonaan."</div><div><br></div><div>Waxaa jiray saddex ballanqaad oo muhiim ah oo ku jiray yeerista Ibraahim. Ilaah wuxuu ku ballanqaaday:</div><div><br></div></div>
        </div>
    </div>
</section>

<section class="mbr-section article content12 cid-qws1kuQYxI" id="content12-6n">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Inuu Ibraahim tuso dhul ay faraciisu yeeshaan.</li><li>In Ibraahim laga dhigo quruun weyn oo magiciisana la weyneeyo.</li><li>Inuu Ibraahim barakadeeyo oo isaga xaggiisana quruumaha oo dhan lagu barakeeyo.</li>
                </ul>
            </div>
        </div>
    </div>
</section>

<section class="mbr-section article content1 cid-qws1zvX1ix" id="content1-6p">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Marka Ilaah u yeerayo dadka maanta, wuxuu siiyaa ballamadii Ibraahim la siiyey oo kale. Wuxuu tusayaa iyaga hab nololeed cusub. Wuxuuna ka dhigayaa dad cusub oo leh dabeecaddo wanaagsan oo ka beddelan tan dadka kale. Wuu barakadeeyaa oo wuxuu barako uga dhigaa qoyskooda, saaxiibbadood, iyo dadka kale oo badan.<div><br></div><div>Waxaa ballamada la socda, shuruudo Eebbe bixiyey. Wuxuu Ibraahim weyddiiyey inuu ka tago caadadiisa, hiddihiisa iyo hoygiisii nabadda ahaa. Wuxuuna weyddiistay Ibraahim inuu ku kalsoonaado isaga ah Ilaahiisa inuu siinayo wax kasta ee uu u baahan yahay. Tan ugu muhiimadda ballaaran waxaa weeye inuu ka filayay Ibraahim inuu rumaysto in wiil u dhallan doono. Haddii kale ballankii ahaa in la barakadaynayo farcankiisa macno ma sameeyeen. Ibraahim wiil ma lahayn, xaaskiisu madhalays bay ahayd. Waxaanay u muuqatay inayan awoodayn inay carruur dhasho.</div><div><br></div><div>Sidaas darteed, waxaynu aragnaa in shuruuduhu Eebbe ay ahaayeen saddex. Ibraahimna baaqii ama u yeeristii Ilaah u yeeray wuxuu kaga jawaabay saddexdan siyaabood:</div></div>
        </div>
    </div>
</section>

<section class="mbr-section article content12 cid-qws1UHXUzo" id="content12-6q">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Wuxuu rumaysnaa Ilaaha keliya ee baaqiga ah.</li><li>Wuxuu shakhsi ahaan si buuxda u aqbalay ballamadii Ilaah.</li><li>Wuxuu la yimid hanuun, isagoo addeecaya tusmooyinka Rabbiga oo dhan. Waxaana tanu ka dhigan tahay in waddankiisa iyo badanaa qaraabadiisa uu ka tago, oo uu aado dhul qalaad oo halkaasina ka bilaabo qaran aan horey u jirin.</li>
                </ul>
            </div>
        </div>
    </div>
</section>

<section class="mbr-section article content1 cid-qws1YAPLVT" id="content1-6r">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7"><strong>IBRAAHIM WUXUU MUUJIYEY RUMAYSAD</strong><div><br></div><div>Rasuul Bawlos isagoo tafsiirayey noloshii nebi Ibraahim, wuxuu ku qoray Warqaddii uu u qoray dadkii Rooma, cutubka 4, aayada 20-22, sidatan:</div><div><br></div><div><em>"Ballankii Ilaah rumaysaddarro kagama uu shakiyin, laakiinse rumaysad buu ku xoogaystay, isagoo Ilaah ammaanaya oo aad u huba in wixii uu u ballanqaaday uu samayn karo. Sidaas daraaddeedna waxaa loogu tiriyey xaqnimo."</em></div><div><br></div><div>Ibraahim wuxuu ka tegay badana qaraabadiisii wuxuuna bilaabay inuu u kicitimo dhul qalaad isagoo raacaya baaqii Ilaah. Isagu ma lahayn dhul isaga u gaar ah, mana lahayn wax carruur ah. Hase yeeshee, wuxuu aqbalay hadalladii Eebbe ee ahaa inuu noqonayo madaxa quruun weyn, oo ka farcanta durriyaddiisa. Wuxuuna noqonayaa aabbaha kuwa rumaysadka leh ama Ilaah addeecsan.</div><div><br></div><div>Dabcan dad xoogaa ah baa raacay, oo ay ku jireen xaaskiisa, iyo wiil uu adeer u ahaa oo la oran jiray Luut. Waxaana kaloo uu qaatay alaabtiisii oo ay ku jiraan, teendhadii marka uu socdaalka ku jiro uu ku noolaan lahaa, iyo xayn xoolo ah, taasoo ahayd caadada waagaas marka qof safrayo.</div><div><br></div><div>Ilaah wuxuu u muuqday Ibraahim, oo dhowr jeerna wuxuu la hadlay isaga, laakiin Eebbe wuxuu kaloo Ibraahim u oggolaaday inuu casharro naftiisa u barto. Baaqaasi wuxuu ahaa in horey loo socdo, muddo wakhti ahna waxay ahayd in Ibraahim ku wareegaalaysto meelo qalaad. Ilaah baa fasaxay in dhibaatooyin ay ku dhacaan noloshiisa si uu u tijaabiyo, wax u baro, uguna diyaariyo inuu noqdo aabbihii kuwa rumaysadka leh.</div><div><br></div><div>Markii Ilaah barakadeeyey, ayaa xoolihii iyo daaqsintii Ibraahimba kordheen, oo xitaa waxaa batay kuwii inankii uu adeerka u ahaa ee Luut. Qowsaaradii Ibraahim iyo kuwii Luut ayaa bilaabay inay ku murmaan goobtii ay xoolaha ku daajinayeen iyo biyaha qolo kasta ay ku waraabinayso xoolahooda.</div><div><br></div><div>Ibraahim wuxuu ahaa nin nabadeed oo naxariis badan. Wuxuuna Luut ku yiri sida ku qoran Kitaabka Bilowgii 13:8-9, oo leh:</div><div><br></div><div><em>"Waxaan ka baryayaa inaan diriru innaga dhex dhicin aniga iyo adiga, iyo xoolajirradayda iyo xoolojirradaada; maxaa yeelay, waxaynu nahay walaalo. Dhulka oo dhammu sow kaa ma horreeyo? Waxaan kaa baryayaa inaad iga guurtid. Haddaad bidixda tagto, midigtaan tegayaa; haddaad midigta tagtona, bidixdaan tegayaa."</em></div><div><br></div><div>Markaa Ibraahim wuxuu ahaa kan labadooda weyn, wayna u bannaanayd inuu doorto meelaha daaqsinta iyo biyaha wanaagsan leh. Laakiin wuxuu ku yiri Luut, "Meeshii aad jeceshahay dooro." Markaa waad aragtaa in Ibraahim garanayey in Eebbe hagayo isaga oo uu difaacayo. Kuma uusan xirnayn xulashadiisa ama go'aamadiisa oo iskumana dayin inuu xaaladaha ugu shaqeeyo sida isaga la qumman. Ilaah buu ku kalsoonaaday.</div><div><br></div><div>Luut dabeecaddiisu way ka duwanayd ta Ibraahim. Waxaa uu ku kalsoonaa go'aamadiisa oo ma aanu raadin jirin doonista Ilaah. Ulamana uusan dhaqmin adeerkiis si hagaagsan. Waxaa uu ahaa nin cir weyn oo wax waliboo wanaagsan isaga un isla doonayey. Waxaa uu doortay meel uu is lahaa waa dhulka ugu manaafacaad badan uguna qurxoon berrigaas. Bannaanka Webiga Urdun, oo magaalooyin badan lahaa ayuu jeclaystay.</div><div><br></div><div>Xulashadiisu waxay ku salaysnayd bakhaylnimo ama naf-jeclaysi iyo kibir. Waxayna u horseedday inay ka fogayso Eebbe. Magaalooyinku waxay ahayeen magaalooyin shar leh, markii dambena Ilaah baa burburiyey. Qoyskii Luutna waa kala firdheen, qaar way dhinteen kuwana dhibaato weyn baa qabsatay.</div><div><br></div><div>Ibraahim waxaa looga tegay dhulkii sare ee Kancaan (oo maanta loo yaqaan Falastiin). Markaase sida dadka wax loo eego, halkaasu ma ahayn meel soo jiidasho leh. Laakiin Ibraahim si kalsooni leh ayuu buurahaasi u aaday, isagoo ficil gelinaya rumaysadkiisa ah in Ilaah siinayo wax kastoo u wanaagsan noloshiisa. Halkaas baana Ilaah kula hadlay Ibraahim sida ku qoran Kitaabka Bilowgii 13:14-17, oo leh:</div><div><br></div><div><em>"Indhahaaga kor u taag, oo meeshaad joogto ka fiiri, xagga woqooyi iyo xagga koonfureed, iyo xagga bari iyo xagga galbeedba; waayo, dhulka aad aragto oo dhan waxaan siin doonaa adiga iyo farcankaaga weligiin. Farcankaagana waxaan ka dhigi doonaa sida ciidda dhulka; haddii nin ciidda dhulka tirin karo, farcankaagana waa la tirin doonaa. Bal kac oo ku dhex soco dhulka dhererkiisa iyo ballaarkiisa; waayo, adigaan ku siin doonaa."</em></div><div><br></div><div>Markaa dhulka sare, halkii uu rumaysadka ugu dhex socday, ayaa Ibraahim ku arkay muuqaalka ah danta Eebbe ka leeyahay banii-aadanka oo dhan. Mar kale ayaa Ilaah barakadeeyey kaasoo rumaysadka dadka ugu tiriya xaqnimo.</div><div><br></div><div><strong>IBRAAHIM WAX KASTA ILAAH BUU SIIYEY</strong></div><div><br></div><div>Ibraahim wuxuu ku sii koray rumaysad, waxaana dhan walba ka barakadeeyey Eebbe. Sidoo kale, Ilaah wuu tijaabiyey isaga markii uu siiyey fursado badan ee uu ku muujiyo rumaysadkiisa. Mar kastana Ibraahim wuxuu u ficiltamay sida saaxiibkii Eebbe. Wuxuu sidan u sameeyey kaddib markuu Ilaah la hadlay, isagoo jacayl iyo danayn u muujinaya dadka kale, oo dhan walibana si buuxda u addeecsanaa oo ugu hoggaansanaa doonista Ilaah.</div><div><br></div><div>Ilaah wuxuu ballankii ugu soo celiyey Ibraahim kaasoo ahaa inuu quruun weyn ka kicin doono faraciisa. Markaa Ibraahim iyo xaaskiisa Saarah waxay dhaafeen xilligii laga filayey in ubad u dhasho. Waxay aad u doonayeen in wiil u dhasho! Waxay ku dhowaayeen inay rajo-beelaan markii sannaduhu sii socdeen iyagoo aan wax carruur ahi u dhalan.</div><div><br></div><div>Laakiin waa ku qoran tahay Kitaabka Bilowgii 15:1, 7, 18, 6 sidatan:</div><div><em><br></em></div><div><em>"Hadalkii Ilaah baa Aabraam ugu yimid muuqasho ahaan, isagoo leh, Aabraamow, ha baqin; anigu waxaan ahay gaashaankaaga, abaalgudkaaguna aad buu u weynaan doonaa. Anigu waxaan ahay Rabbiga kaaga soo kaxeeyey Uur tii reer Kalday, inaan ku siiyo dalkan si aad u dhaxashid. Maalintaas Rabbigu Aabraam buu axdi la dhigtay, isagoo leh, Farcankaagaan siiyey dhulkan. Oo Aabraamna Rabbiga wuu rumaystay; Ilaahna taas wuxuu ugu tiriyey xaqnimo."</em></div><div><br></div><div>Eebbe weligiis ma jebiyo ballamadiisa. Wuxuu garanayey siduu Ibraahim u hoggaamin lahaa uguna diyaarin lahaa dhacdadii ugu muhiimsanayd ee noloshiisa. Dhacdadani waxay ahayd tijaabadii ugu weynayd ee rumaysadkiisa. Oo way ka sii weynayd tijaabinta Ibraahim oo keliya. Waxaase ay tusaale iyo cashar u ahayd dadka oo dhan. Ilaah wuxuu qorsheeyey hab uu u isticmaalayo Ibraahim si uu banii-aadanka ugu muujiyo xiriirka dhabta ah ee ka dhexeeya Ilaah iyo dadka. Sidan ayay u dhacday: Inankii la ballanqaaday wuu dhashay! Rumaysadkii Ibraahimna waa laga abaal mariyey. Wuxuu ogaa in quruun weyn faraciisa ka iman doonto, dadka oo dhanna lagu barakadayn doono. Inankiisana wuu jeclaa sida aabbe kasta carruurtiisa u jecel yahay. Waxaa tan weheliya, in inanku ahaa mid khaas ah waayo waxay ahayd in uu noqdo rajada quruumo badan.</div><div><br></div><div>Dabadeedna Eebbe baa sameeyey wax dadku ayan fahmi karin. Wuxuu Ibraahim u sheegay inuu wiilkiisa waaqdhaac ahaan u bixiyo. Ilaah sidan buu Ibraahim u tijaabiyey, isagoo leh: "Ibraahimow", Ibraahimna wuxuu yiri: "waa i kan". Dabadeedna Ilaah baa ku yiri, "Waxaad soo waddaa inankaaga aad jeceshahay, oo waxaad sida allabbari la gubo ugu dul bixisaa mid ka mid ah buuraha aan kuu sheegi doono."</div><div>Rumaysadkii Ibraahim siduu u weynaa wuxuu bilaabay isla markiiba inuu raaco tusmooyinkii Ilaah. Mar kale ayuu rumaysadkiisii ficil ahaan u muujiyey.</div><div>Subaxdii xigtay aroortii hore ayaa Ibraahim soo watay inankiisa iyo laba khaaddumadiisii ka mid ah si ay qoryo iyo dab allabbariga lagu gubo u soo qaadaan. Gacantiisana wuxuu ku sitay billaawe. Aabbaha kalgacalka leh wuxuu sidan ku samayn karaa xoogga Eebbe oo keliya. Ibraahim wuxuu garanayey in Ilaah qorshihiisa u sii wadi doono si isaga iyo dadka oo dhan u wanaagsan.</div><div><br></div><div>Markay gaareen buurta, Ibraahim wuxuu inankiisa dusha ka saaray qoryihii. Labadooduna waxay u kaceen dhanka meeshii allabbariga lagu bixin lahaa.</div><div><br></div><div>"Waxaynu wadnaa qoryo iyo dab," ayuu yiri wiilkii yaraa, isagoo hadalkiisii sii watana wuxuu yiri, "Aaway neefkii waaqdhaac ahaan loo bixin lahaa?" "Ilaah qudhiisu baa neefka waaqdhaaca keenaya", ayuu ku jawaabay Ibraahim. Markii uu hadalladaasi yiri wuxuu qof waliba ee akhrin doonay u caddaynayey runtan weyn ee banii-aadanka saamaysa ee ah in: "Ilaah qudhiisu keenayo waaqdhaac." Xitaa inanku wuxuu ahaa mid baarri ah, oo rumaysad ka buuxo. Wax su'aal ahna aabbihiis siima weyddiin.</div><div><br></div><div>Ibraahim wuxuu dhisay meeshii waaqdhaac lagu bixin lahaa, wuxuuna ku hagaajiyey qoryihii, wiilkiisuu soo xirxiray oo saaray qoryaha dushooda. Dabadeedna wuxuu la soo baxay billaawihii si uu u gawraco. Ma qiyaasi kartaa xaaladdaas? Inanku wuxuu dareemay xargaha naxariista daran. Kol dhowna dhiiggiisa ayaa u qubmi doona sida sabeen la qalayo. Ibraahim, oo eegaya inankiisa uu jecel yahay ayaa qalbigu xanuunayey. Laakiin wuxuu u go'ay doonista iyo ulajeeddada Ilaah. Wuxuu bilaabay inuu billaawihii hoos ugu sii dhigo.</div><div>"Ibraahimow, Ibraahimow", baa cod samada ka yiri. "Inankaaga waxba ha yeelin. Waan garanayaa inaadan inankaaga iga lexejeclaysan".</div><div><br></div><div>Dabadeedna Ibraahim baa arkay neef ari ah oo geed madaxa kula jira, ee ku habboonaa waaqdhaac. Dhab ahaan Ilaah baa neef waaqdhaac ah keenay sidii Ibraahim u sii sheegay. Ibraahim wuxuu sii daayey inankiisii oo neefkii buu beddelkiisii saaray meesha waaqdhaaca. Dabadeedna neefkii lagu beddelay ayaa dareemay xanuunka qoryaha jirkiisa la saaray. Dhiiggii waaqdhaaca ayaa soo burqaday. Ulajeeddadii Ilaahna waa la dhammeeyey. Ibraahimna wuxuu meeshaas ugu yeeray ama u bixiyey, Yehowah Yireh, macnaha waa "RABBIGA AYAA KEENI DOONA", bacdamaa Eebbe keenay allabbariga.</div><div><br></div><div>Maxaad ugu malaynaysaa in Ilaah u doonayey bixinta waaqdhaaca weliba kaddib markuu Ibraahim caddeeyey rumaysadkiisa? Way cad dahay in dhacdadani ay ahayd wax ka badan tijaabadii rumaysadka Ibraahim. Waxay ahayd sawir qurux badan oo ku saabsan sida Ilaah maalin u keeni doono waaqdhaac kaamil ah oo looga soo furan doono banii-aadanka seefta ciqaabta. Waxaanay tilmaamaysay sida Ilaah u muujiyo naxariis isagoo weliba sii wada doonistiisa. (Qisadan waxaad ku arki kartaa kitaabka Bilowgii 22.)</div><div><br></div><div>Bilowgii casharkan waxaad ka soo akhriday erayadan:</div><div><br></div><div>Waxaad si buuxda u hubsan kartaa xiriirka aad Ilaah la leedahay. Weedhaasi waa dhab, waayo Ilaah weli isma beddelin. Wuxuu si weyn u danaynayaa dadka, oo ah kuwa ugu weyn abuuristiisa, oo Eebbe wuxuu doonayaa in dadka oo dhan xiriir la lahaadaan isaga, isla sidii Ibraahimba ula lahaa. Ibraahim xiriirkii wanaagsanaa ee uu Ilaah la lahaa waxaa sabab u ahaa laba arrimood:</div></div>
        </div>
    </div>
</section>

<section class="mbr-section article content12 cid-qws3v7zaEW" id="content12-6s">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Ilaah wuxuu daryeelaa dadkiisa uu abuurtay, oo doonistiisuna waa inuu xiriir la lahaado ama la socdo iyaga.</li><li>Ibraahim wuxuu aqoonsaday baahida loo qabo in Ilaah la raaco iyadoo la leeyahay rumaysad, hoggaansamid iyo jacayl buuxa.</li>
                </ul>
            </div>
        </div>
    </div>
</section>

<section class="mbr-section article content1 cid-qws3zQAleI" id="content1-6t">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Waxaa ku niyad jabin kara xaaladaha kugu wareegsan. Waxaadna dareemi kartaa shaki iyo walaac. Laga yaabo inaad dareento si la mid ah sidii Ibraahimba dareemay markii ugu horraysay ee uu maqlay codka Rabbiga. Waxaad adiguba qayb ka tahay abuurista Ilaah isla sidii Ibraahim ahaa. Ilaah wuxuu doonayaa inuu kugu hoggaamiyo nolol cusub oo rumaysad leh. Waxaa markaasi jira laba tallaabo oo ficil ahaan aad qaadi karto imminka. Tan ugu horraysa waxaa weeye, inaad si daacad ah Ilaah ugu tukato. Waxaad Eebbe weyddiisan kartaa inuu ku hanuuniyo qalbigaaga iyo maankaaga runtiisa. Dabadeedna, waxaad sii wadan kartaa inaad baratid nolosha iyo waxbaridda nimanka waaweyn ee Ilaah. Casharkeenna kan inoo xiga ee ka mid ah taxanahan waxaa weeye Yuusuf - Wuxuu Muujiyey Jacaylka Ilaah. Waxaanad casharkaasi ka baran doontaa wax badan oo ku saabsan sida loo helo hoggaaminta noloshaada.</div>
        </div>
    </div>
</section>

<section class="mbr-section content5 cid-qR0OssWNYE mbr-parallax-background" id="content5-1cr">

    

    <div class="mbr-overlay" style="opacity: 0.4; background-color: rgb(35, 35, 35);">
    </div>

    <div class="container">
        <div class="media-container-row">
            <div class="title col-12 col-md-8">
                <h2 class="align-center mbr-bold mbr-white pb-3 mbr-fonts-style display-1">
                    Imitixaana Casharka 2</h2>
                
                
                
            </div>
        </div>
    </div>
</section>

<section class="mbr-section form1 cid-qYQ7SDrXVU" id="form1-4mo">

    

    
    <div class="container">
        <div class="row justify-content-center">
            <div class="title col-12 col-lg-8">
                <h2 class="mbr-section-title align-center pb-3 mbr-fonts-style display-2">FORM
                </h2>
                <h3 class="mbr-section-subtitle align-center mbr-light pb-3 mbr-fonts-style display-5"></h3>
            </div>
        </div>
    </div>
    <div class="container">
        <div class="row justify-content-center">
            <div class="media-container-column col-lg-8" data-form-type="formoid">
                    <div data-form-alert="" hidden="">
                        Thanks for filling out the form!
                    </div>
            
                    <form class="mbr-form" action="https://mobirise.com/" method="post" data-form-title="Mobirise Form"><input type="hidden" name="email" data-form-email="true" value="uIo06Ek2Z5VNK0qwLYHeGHKu4M85i6mGgrfTKib2VsbU/kmhypo3t9urw8bUNAXKg+ZWAdGiUEAC00JfNJKb8bZnn+bm4ncyG0Jqv5aymADjaufcwppBcfsaSFpXJhbO" data-form-field="Email">
                        <div class="row row-sm-offset">
                            <div class="col-md-4 multi-horizontal" data-for="name">
                                <div class="form-group">
                                    <label class="form-control-label mbr-fonts-style display-7" for="name-form1-4mo">Name</label>
                                    <input type="text" class="form-control" name="name" data-form-field="Name" required="" id="name-form1-4mo">
                                </div>
                            </div>
                            <div class="col-md-4 multi-horizontal" data-for="email">
                                <div class="form-group">
                                    <label class="form-control-label mbr-fonts-style display-7" for="email-form1-4mo">Email</label>
                                    <input type="email" class="form-control" name="email" data-form-field="Email" required="" id="email-form1-4mo">
                                </div>
                            </div>
                            <div class="col-md-4 multi-horizontal" data-for="phone">
                                <div class="form-group">
                                    <label class="form-control-label mbr-fonts-style display-7" for="phone-form1-4mo">Phone</label>
                                    <input type="tel" class="form-control" name="phone" data-form-field="Phone" id="phone-form1-4mo">
                                </div>
                            </div>
                        </div>
                        <div class="form-group" data-for="message">
                            <label class="form-control-label mbr-fonts-style display-7" for="message-form1-4mo">Message</label>
                            <textarea type="text" class="form-control" name="message" rows="7" data-form-field="Message" id="message-form1-4mo"></textarea>
                        </div>
            
                        <span class="input-group-btn">
                            <button href="" type="submit" class="btn btn-primary btn-form display-4">SEND FORM</button>
                        </span>
                    </form>
            </div>
        </div>
    </div>
</section>

<section class="mbr-section content8 cid-qYbkPedgRx" id="content8-4ig">

    

    <div class="container">
        <div class="media-container-row title">
            <div class="col-12 col-md-8">
                <div class="mbr-section-btn align-center"><a class="btn btn-primary tooltipstered display-4" href="whp_1.html" data-toggle="tooltip" data-placement="bottom" title="Chapter 1">Casharka 1aad</a> <a class="btn btn-primary tooltipstered display-4" href="whp_3.htm" data-toggle="tooltip" data-placement="bottom" title="Chapter 3">Casharka 3aad</a> <a class="btn btn-primary tooltipstered display-4" href="whp_default.html" data-toggle="tooltip" data-placement="bottom" title="We Hear From the Prophets">Wixii Aan Ka Maqalnay Nebiyada</a></div>
            </div>
        </div>
    </div>
</section>

<section class="menu cid-qws4bLFG6f" once="menu" id="menu1-6w">

    

    <nav class="navbar navbar-expand beta-menu navbar-dropdown align-items-center navbar-fixed-top collapsed bg-color transparent">
        <button class="navbar-toggler navbar-toggler-right" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <div class="hamburger">
                <span></span>
                <span></span>
                <span></span>
                <span></span>
            </div>
        </button>
        <div class="menu-logo">
            <div class="navbar-brand">
                
                <span class="navbar-caption-wrap"><a class="navbar-caption text-white display-4" href="index.html">
                        Nolosha Cusub</a></span>
            </div>
        </div>
        <div class="collapse navbar-collapse" id="navbarSupportedContent">
            <ul class="navbar-nav nav-dropdown nav-right" data-app-modern-menu="true"><li class="nav-item"><a class="nav-link link text-white tooltipstered display-4" href="literature_default.html" aria-expanded="false" data-toggle="tooltip" data-placement="bottom" title="Literature">Qoraal</a></li><li class="nav-item"><a class="nav-link link text-white tooltipstered display-4" href="audio_visual_default.html" aria-expanded="false" data-toggle="tooltip" data-placement="bottom" title="Audio/Visual">Maqal</a></li><li class="nav-item"><a class="nav-link link text-white tooltipstered display-4" href="bible_default.html" aria-expanded="false" data-toggle="tooltip" data-placement="bottom" title="The Holy Bible">Kitaaabka Quduuska Ah</a></li><li class="nav-item"><a class="nav-link link text-white tooltipstered display-4" href="links_default.html" aria-expanded="false" data-toggle="tooltip" data-placement="bottom" title="Links">La Xiir</a></li><li class="nav-item"><a class="nav-link link text-white tooltipstered display-4" href="program_schedule.html" aria-expanded="false" data-toggle="tooltip" data-placement="bottom" title="Broadcast Schedule">Jadwalka Idaacadda</a></li><li class="nav-item"><a class="nav-link link text-white tooltipstered display-4" href="contact.html" aria-expanded="false" data-toggle="tooltip" data-placement="bottom" title="Contact Us">Nagala soo xiriir</a></li></ul>
            
        </div>
    </nav>
</section>

<section once="" class="cid-qws4fZ9Ass" id="footer6-6x">

    

    

    <div class="container">
        <div class="media-container-row align-center mbr-white">
            <div class="col-12">
                <p class="mbr-text mb-0 mbr-fonts-style display-7">
                    Â© Copyright 2018 Nolosha Cusub - All Rights Reserved
                </p>
            </div>
        </div>
    </div>
</section>


  <script src="assets/web/assets/jquery/jquery.min.js"></script>
  <script src="assets/popper/popper.min.js"></script>
  <script src="assets/tether/tether.min.js"></script>
  <script src="assets/bootstrap/js/bootstrap.min.js"></script>
  <script src="assets/parallax/jarallax.min.js"></script>
  <script src="assets/smoothscroll/smooth-scroll.js"></script>
  <script src="assets/viewportchecker/jquery.viewportchecker.js"></script>
  <script src="assets/dropdown/js/script.min.js"></script>
  <script src="assets/touchswipe/jquery.touch-swipe.min.js"></script>
  <script src="assets/theme/js/script.js"></script>
  <script src="assets/formoid/formoid.min.js"></script>
  
  <!--For hover over pop up translations, per example of Bootstrap 4 Tooltip https://www.w3schools.com/bootstrap4/bootstrap_tooltip.asp-->

<script>
$(document).ready(function(){
    $('[data-toggle="tooltip"]').tooltip();   
});
</script>
  <input name="animation" type="hidden">
   <div id="scrollToTop" class="scrollToTop mbr-arrow-up"><a style="text-align: center;"><i></i></a></div>
  </body>
</html>