<!DOCTYPE html>
<html >
<head>
  <!-- Site made with Mobirise Website Builder v4.8.1, https://mobirise.com -->
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="generator" content="Mobirise v4.8.1, mobirise.com">
  <meta name="viewport" content="width=device-width, initial-scale=1, minimum-scale=1">
  <link rel="shortcut icon" href="assets/images/transport-128x128.png" type="image/x-icon">
  <meta name="description" content="Site Maker Description">
  <title>Casharka 3aad</title>
  <link rel="stylesheet" href="assets/web/assets/mobirise-icons/mobirise-icons.css">
  <link rel="stylesheet" href="assets/tether/tether.min.css">
  <link rel="stylesheet" href="assets/soundcloud-plugin/style.css">
  <link rel="stylesheet" href="assets/bootstrap/css/bootstrap.min.css">
  <link rel="stylesheet" href="assets/bootstrap/css/bootstrap-grid.min.css">
  <link rel="stylesheet" href="assets/bootstrap/css/bootstrap-reboot.min.css">
  <link rel="stylesheet" href="assets/animatecss/animate.min.css">
  <link rel="stylesheet" href="assets/dropdown/css/style.css">
  <link rel="stylesheet" href="assets/theme/css/style.css">
  <link rel="stylesheet" href="assets/mobirise/css/mbr-additional.css" type="text/css">
  
  
  
</head>
<body>

<!-- Google Analytics -->
<!-- Global Site Tag (gtag.js) - Google Analytics -->
<script async src="https://www.googletagmanager.com/gtag/js?id=UA-1577437-1"></script>
<script>
  window.dataLayer = window.dataLayer || [];
  function gtag(){dataLayer.push(arguments);}
  gtag('js', new Date());

  gtag('config', 'UA-1577437-1');
</script>
<!-- /Google Analytics -->


  <section class="mbr-section content5 cid-qR0OILSP9N mbr-parallax-background" id="content5-1ct">

    

    <div class="mbr-overlay" style="opacity: 0.4; background-color: rgb(35, 35, 35);">
    </div>

    <div class="container">
        <div class="media-container-row">
            <div class="title col-12 col-md-8">
                <h2 class="align-center mbr-bold mbr-white pb-3 mbr-fonts-style display-1">Yuusuf - Casharka 3aad</h2>
                <h3 class="mbr-section-subtitle align-center mbr-light mbr-white pb-3 mbr-fonts-style display-5">Wixii Aan Ka Maqalnay Nebiyada</h3>
                
                
            </div>
        </div>
    </div>
</section>

<section class="engine"><a href="https://mobiri.se/h">create your own web page</a></section><section class="mbr-section article content1 cid-qws9KHOAs8" id="content1-7d">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7"><em>"Oo bal eeg kan halkaas ka soo socda! Waa walaalkeennii faanka badnaa. Shaki la'aan war buu aabbaheen u geynayaa si uu dhibaato inoogu keeno. Kaalaya aynu dilnee. Cid baaddiyahan innaga arkaysaa ma jirto. Waxaynu dildillaacinaynaa khamiiskiisa quruxda badan ee uu wato. Qof kastana wuxuu u malayn doonaa in dugaag soo weeraray oo cunay."</em><div><br></div><div>Markii Yuusuf u soo dhowaaday, ayaa toban nin oo xoog leh oo caraysani waxay abaabulayeen dilkiisa. Waxaa markaasi ay u muuqanaysaa in cidina ayan lahayn awood ay kaga baxsato xooggaas iyo sharkaas. Hal nin taag uma hayo oo awood uma laha inuu khatar taas oo kale ah iska caabbiyo. Sharka ayaa ka adkaan lahaa isaga.</div><div><br></div><div>Laakiin ma jirto awood shar leh oo faragelin karta doonista Eebbe. Isagu wuxuu dan ka lahaa nolosha Yuusuf. Ilaah wuxuu u daryeelay isaga qof ahaan, wuxuuna doonayey inuu u isticmaalo qorshe weyn oo uu dadkiisa kaga badbaadinayey burbur iyo halaag. Eebbe wuxuu doonayey inuu ina tuso in isagu uu ka bixiyo dadka bartamaha duni shar miiran ah. Waxaa kaloo uu doonayey inuu ina baro inaan isaga ku kalsoonaanno oo aynu jidadkiisa u raacno si jacayl iyo hoggaansami leh.</div><div><br></div><div>Hadda waxaynu arki doonnaa sida Ilaah u badbaadiyey Yuusuf oo noloshiisana cashar inooga dhigay maanta.</div><div><br></div><div>Casharkan waxaad ka baran doontaa...</div></div>
        </div>
    </div>
</section>

<section class="mbr-section article content12 cid-qwsaj8IIiN" id="content12-7i">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Inan baa Eebbe badbaadiyey.</li><li>Addoon baa addeecaya doonista Ilaah.</li><li>Walaal ayaa muujinaya jacaylka Ilaah.</li>
                </ul>
            </div>
        </div>
    </div>
</section>

<section class="menu cid-qwsa278RF3" once="menu" id="menu1-7e">

    

    <nav class="navbar navbar-expand beta-menu navbar-dropdown align-items-center navbar-fixed-top collapsed bg-color transparent">
        <button class="navbar-toggler navbar-toggler-right" type="button" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
            <div class="hamburger">
                <span></span>
                <span></span>
                <span></span>
                <span></span>
            </div>
        </button>
        <div class="menu-logo">
            <div class="navbar-brand">
                
                <span class="navbar-caption-wrap"><a class="navbar-caption text-white display-4" href="index.html">
                        Nolosha Cusub</a></span>
            </div>
        </div>
        <div class="collapse navbar-collapse" id="navbarSupportedContent">
            <ul class="navbar-nav nav-dropdown nav-right" data-app-modern-menu="true"><li class="nav-item"><a class="nav-link link text-white tooltipstered display-4" href="literature_default.html" aria-expanded="false" data-toggle="tooltip" data-placement="bottom" title="Literature">Qoraal</a></li><li class="nav-item"><a class="nav-link link text-white tooltipstered display-4" href="audio_visual_default.html" aria-expanded="false" data-toggle="tooltip" data-placement="bottom" title="Audio/Visual">Maqal</a></li><li class="nav-item"><a class="nav-link link text-white tooltipstered display-4" href="bible_default.html" aria-expanded="false" data-toggle="tooltip" data-placement="bottom" title="The Holy Bible">Kitaaabka Quduuska Ah</a></li><li class="nav-item"><a class="nav-link link text-white tooltipstered display-4" href="links_default.html" aria-expanded="false" data-toggle="tooltip" data-placement="bottom" title="Links">La Xiir</a></li><li class="nav-item"><a class="nav-link link text-white tooltipstered display-4" href="program_schedule.html" aria-expanded="false" data-toggle="tooltip" data-placement="bottom" title="Broadcast Schedule">Jadwalka Idaacadda</a></li><li class="nav-item"><a class="nav-link link text-white tooltipstered display-4" href="contact.html" aria-expanded="false" data-toggle="tooltip" data-placement="bottom" title="Contact Us">Nagala soo xiriir</a></li></ul>
            
        </div>
    </nav>
</section>

<section class="mbr-section article content1 cid-qwsaunaNIq" id="content1-7j">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7">Casharkani wuxuu kaa caawinayaa inaad...<div><br></div></div>
        </div>
    </div>
</section>

<section class="mbr-section article content12 cid-qwsaACKzwi" id="content12-7k">
     

    <div class="container">
        <div class="media-container-row">
            <div class="mbr-text counter-container col-12 col-md-8 mbr-fonts-style display-7">
                <ul>
                    <li>Tusaalooyin ka bixiso daryeelka Eebbe iyo deeqdiisa.</li><li>Faallo ka bixiso sida ficil maalmeedku u tilmaamo rumaysad iyo cibaadaysi Ilaah.</li><li>Rumaysad khaas ah Ilaah ku qabto, oo aad aqbasho deeqda ama waxa uu adiga kuu hayo.</li>
                </ul>
            </div>
        </div>
    </div>
</section>

<section class="mbr-section article content1 cid-qwsaMjbBXY" id="content1-7l">
    
     

    <div class="container">
        <div class="media-container-row">
            <div class="mbr-text col-12 col-md-8 mbr-fonts-style display-7"><strong>NAN BAA EEBBE BADBAADIYEY</strong><div><br></div><div>Yacquub wuxuu ahaa nin Eebbe dhan walba ka barakadeeyey. Waxaa lagu mannaystay daaqsin badan oo xoola ah. Wuxuu lahaa qoys ballaaran oo wuxuu dhalay 12 wiil, oo ka caawin jiray maaraynta xoolihiisa. Tobanka wiil ee waaweyn waxay dhaqaalayn jireen xoolaha si ay daaq iyo biyaba uga helaan dhul weynahaas waddanka Falastiin.</div><div><br></div><div>Yuusuf, oo ahaa mid ka mid ah inamada yaryar, ayaa aabbihii siiyey xil eexasho ah. Mas'uuliyadahiisa waxaa ka mid ahaa inuu wargeeye u kala ahaado walaalihiis iyo aabbihiis. Mararka qaarna wuxuu u soo sheegayey aabbihiis ficillada wiilashiisa waaweyn. Dabcan si xoog leh bay taas uga soo horjeedeen oo waxay bilaabeen inay aad u nebcaadaan. Kaddib markii uu u sheegay iyaga riyooyin yaab badan, nicidii ay u qabeen isaga waxay isu rogtay nacayb cadowtinimo ah.</div><div><br></div><div>Waxay ahaan kartaa in Ilaah uu siiyey Yuusuf awood khaas ah oo la xiriirta riyooyinka. Mar dambena waxaa caddaatay in riyooyinkiisii ay macno lahaayeen oo xitaa Eebbe u furo isaga macnaha riyooyinka kale.</div><div>Markaasuu Yuusuf riyooday oo walaalihiis ayuu riyadiisii u sheegay, sida ku qoran Kitaabka Bilowgii, cutubka 37, aayadaha 7 iyo 9, oo leh:</div><div><br></div><div>"Bal eega, waxaynu beerta ku xirxiraynay xirmooyin, markaasaa xirmadaydii kacday, oo istaagtay, xirmooyinkiinniina hareeraheeday yimaadeen oo u sujuudeen xirmadaydii. Bal eega, riyo kalaan ku riyoodaye. Waxaan ku riyooday qorraxdii, dayaxii, iyo kow iyo toban&nbsp;<span style="font-size: 1rem;">xiddigood oo ii u sujuuday."</span></div><div><br></div><div>Riyooyinkiisiina wuxuu u sheegay reerkoodii.</div><div><br></div><div>"War waa maxay waxani?" bay walaalihiis ku qayliyeen. Waxay kaloo yiraahdeen "Ma wuxuu ula jeedaa inaynu isaga u sujuudno? Oo waxayba Yuusuf la tahay inuu inaga weyn yahay, oo aabbaheenna waxay la tahay in isagu inooga qaalisan yahay." Aad bay u xaasideen oo u nebcaysteen isaga. Ugu dambaystiina waxay qorshaysteen inay dilaan.</div><div><br></div><div>Waxaan qisadan ku arkaynaa itaaldarrada weyn oo banii-aadanku leeyahay taasoo horraan dunidan dembi u keentay. Yuusuf wuxuu riyooyinkiisii ugu sii celceliyey si kibir ama isla-weynaani ku jirto. Walaalihiisna waxay niyadda ku haysteen isla-weynaan iyo kibir. Iyaga qudhooda kama ay daadegin ama way u cumtami wayday inay u sujuudaan walaalkoodii ka yaraa. Kibirkoodii ayaa isu beddelay xaasidnimo iyo nacayb oo wuxuu ku hoggaamiyey malooyin gacan-ku-dhiiglennimo.</div><div><br></div><div>Yuusuf iyo walaalihiis waxay iyagoo dhan ahaayeen banii-aadan, sida innagoo kale. Ficilladooda ayaa muujinaya in xaaladaha dembiga leh ay ku jiraan niyadaha dadka. Markii dadku ay u ficiltamaan sidii ay doonaan, iyagoon Ilaah hoggaankiisa ku jirin, ayay isu soo jiidaan dhibaato.</div><div><br></div><div>Sida ay mar kastaba tahay, Eebbe waa naxariis iyo raxmad badan yahay. Wuxuu daryeelay qoyskii Yacquub. Tobankii wiil ee falka sharka ah maleegayay, wuu u naxariistay, wuxuuna ka celiyey inay sameeyaan dil. Yuusufna wuu u naxariistay oo noloshiisii buu badbaadiyey. Qoyskana wuu u naxariistay oo mustaqbal buu u yeelay.</div><div><br></div><div>Ilaah wuu u naxariistaa dadka, laakiin waxaynu nolosha nebiyada ka baranaynaa inuu mar waliba ciqaabo ama xukumo sharka. Waa inuu dadka ogeysiiyo inay gartaan dembiga iyo natiijadiisa. Qisadii Yuusuf baynu ku arkaynaa runtan oo soo noqnoqonaysa. Dembiga wuxuu keenay dhibaato, laakiin Ilaah wuxuu keenay samatabbixin.</div><div><br></div><div>Inkastoo uu muujiyey itaaldarridda bani-aadannimada ee kibirka ah, Yuusuf wuxuu ahaa qof rumaysi ku qaba Eebbe oo si wacan buuna Ilaah ugu adeegay. Ilaah ayaa u oggolaaday isaga inuu silco, iyadoo uusan taas uga gol lahayn in uu ciqaabo, laakiin uu doonayey inuu isaga isu soo dhoweeyo. Waxaa kaloo uu doonayey in Yuusuf ku koro xigmad iyo rumaysad si uu u hanto hawsha soo socota. Yuusuf wuxuu soo aaday dhulkii daaqsinta isagoon garanayn in walaalihii qorshaysteen inay dilaan.</div><div><br></div><div>Walaalkiisii ugu weynaa ee mas'uulka isaga ka ahaa ayaa yiri, "Yaynaan diline, aan ceel ku ridno." Markaasay intay khamiiskii ka siibeen dhiig mariyeen, si Yacquub u rumeeyo in dugaag cunay isaga. Ceel maran ayayna isaga ku rideen.</div><div><br></div><div>Laakiin waxaa halkii soo maray koox safar ah. Mid baa ku taliyey sidatan, "War maxaynu addoon ahaan ugu iibin waaynay isaga? Sidaasaan isaga fogayn karnaa, isaga faa'iidana ku heli karnaa." Markaasay, intay soo bixiyeen, ku iibiyeen lacag yar. Waxaana loo kaxaystay Masar.</div><div><br></div><div>Yuusuf keligii ma uusan aadin Masar. Ilaah baase la jiray oo hoggaaminayey isaga. Noloshiisu ma ahayn mid nasiib ama ayaan ku xiran oo aan habaysnayn. Wuxuu si weyn u garanayey in Eebbe daryeelkiisa la mid yahay sida aabbe u daneeyo inankiisa.</div><div><br></div><div>Inkastoo dadka kale ay sida addoon ula dhaqmayeen isaga, wuxuu dareemay xiriirkan dhow ee uu Ilaah la lahaa. Eebbe ma uusan illoobin isaga. Ilaah wuxuu noloshiisa u badbaadiyey ulajeeddo. Wuxuuna sidan u sameeyey isagoo dhex marsiinaya marxalado si doonistiisa loo yeelo. Yuusuf wuxuu garanayey xaaladaha noloshiisa in loogu kalsoonaan karo xigmadda iyo raxmadda Ilaah.</div><div><br></div><div><strong>ADDOON BAA ADDEECAY DOONISTA ILAAH</strong></div><div><br></div><div>War muxuu isbeddelay hab-nololeedkii Yuusuf! Wuxuu ahaa inan aad loo jecel yahay, waxaana lagu iibiyey lacag yar. Bacdamaa isaga loo qaatay sida ilmo aan waaya-arag ahayn, ma aanu istaahilin in lagu iibiyo lacagta caadiga ah ee addoomada lagu iibsado. Riyooyinkiisii imminka way fogaadeen. Intii uu joogi lahaa meel sharaf leh, waxaa isagii laga dhigay addoon. Niyadjab weyn baa ku dhici karay isaga. Aad buu u caroon karay oo aarsi buu ka fekeri karay.</div><div><br></div><div>Laakiin waxaynu qisada noloshiisa ku aragnaa inkastoo isla-weynidiisii la hoosaysiiyey, inaanu haddana muujin walaac. Wax caro ah ma uusan u muujin walaalihiis. Su'aalna kama celin jidadka Eebbe. Waxayse u muuqatay inuu niyaddiisa ka garanayay in Ilaah leeyahay ulajeeddooyin aanay mar walba dadku fahmi karin. Badanaa wuxuu isticmaalaa marxalado aan wanaagsanayn markuu doonayo si uu barako u keeno.</div><div><br></div><div>Ugu horrayntii, Yuusuf wax walba way u hagaageen. Waxaa laga sii iibiyey sarkaal reer Masar ah oo maalqabeen ah. Hawshiisiina si hagaagsan buu uga soo baxay oo dabeecad wanaagsan buu la yimid. Ninkii sarkaalka ahaa ayaa wuxuu arkay kartidiisii wuxuuna madax ugu dhigay ganacsigiisii. Eebbe baa shaqadiisii barakadeeyey, sidaas daraadeed sayidkiisii wuu barwaaqoobay ama taajirey.</div><div><br></div><div>Dabadeedna si lama filaan ah ayaa waxaa ula soo gudboonaaday tijaabo dhab ah oo dabeecaddiisa la tijaabinayo. Ninkii sarkaalka ahaa xaaskiisa ayaa waxay isku daydey inay isagii shukaansato. Si dhiiran oo shar ah ayay u jirrabtay, iyadoo leh, "Kaalay oo sariirta ila jiifso".</div><div><br></div><div>Intuuse si dhaqso leh isaga riixay ayuu Yuusuf ku yiri naagtii sayidkiisa, sida ku qoran Kitaabka Bilowgii, cutubka 39, aayadaha 8 iyo 9, oo leh:</div><div><br></div><div><em>"Bal eeg, sayidkaygu waxba kama oga waxa aan guriga ku hayo; wixiisii oo dhanna gacantayduu wada geliyey; oo weliba gurigan mid aniga iga weynu ma joogo, oo isaguna waxba igalama harin adiga mooyaane, maxaa yeelay, adigu waxaad tahay naagtiisii; haddaba sidee baan u samayn karaa xumaantan weyn, oo aan Ilaah ugu dembaabaa?"</em></div><div><br></div><div>Wakhtigaas tijaabada weyni la soo gudboonaatay, ayaa Yuusuf wuxuu magangelyo u raadsaday Rabbiga, waayo wuxuu si wanaagsan u ogaa in shar-falayaashu ayan marna horumar samayn. Wuxuuna ka mid ahaa kuwa xaqa ah. Xaaskii ninka sarkaalka ah waxay isku taxallujisay inay ulajeeddadeeda ka gaarto Yuusuf. Fursad kale ayay heshay si ay khasab uga sinaysato isaga, oo intay dharkiisii ku dhegtay bay cawradeeda hoos dhigtay. Gadaal buu isaga celiyey laakiin iyadu siima ay dayn. Shaarkiisii bay gadaal ka jeexday markii uu ka farabaxsanayey oo irridda ka sii baxayey. Yuusuf wuxuu ka mid ahaa kuwa xaqa ah.</div><div><br></div><div>Haweenaydii si caro leh bay u barooratay oo waxay bilowday inay eedayso Yuusuf. Waxaanay shaarkiisii tustay ninkeedii iyadoo leh, "Yuusuf wuxuu isku dayey inuu i xoogo, laakiin waan qayliyey. Oo wuuna cararay, oo bal eeg shaarkiisiina gacantayduu uga tegay."</div><div><br></div><div>Inkastoo uusan wax eed ah lahayn, haddana Yuusuf waxaa lagu tuuray xabsi. Laakiin ma gunuunicin mana su'aalin Eebbe. Wuxuuse qalbigiisa ka gartay Ilaah inuu dhacdooyinkan dan ka leeyahay. Uma hoggaansamin xaalad ayaandarro ah uusan tabar u haynin. Maya, wuxuuse u hoggaansamay Ilaah isagoo rumaysad leh. Wuxuu garanayey in Ilaah uu isaga daryeelayo oo ku hoggaaminayo waddada toosan.</div><div><br></div><div>Yuusufna xabsiga wuxuu la yimid dabeecad la mid ah tii uu kaga shaqaynayey guriga ninkii sarkaalka ahaa. Waxaana u caddaatay qof kasta in Yuusuf garaad iyo kartiba leeyahay, isagoo rumaysad ku qaba Ilaaha keliya ee dhabta ah.</div><div><br></div><div>Waxaa dhacday in xabsigii uu ku jiray Yuusuf lagu soo xiray madaxa kuwa khamriga u geeya boqorka Masar iyo madaxa kuwa wax u duba boqorka. Habeen baa labadoodiiba riyooyin wareeriyey ku kala riyoodeen.</div><div><br></div><div>Kii u sarreeyey kuwa khamriga siiya boqorka ayaa yiri: "Waxaan jeclaan lahaa inuu jiro mid riyooyinkan noo&nbsp;<span style="font-size: 1rem;">fasira."</span></div><div><br></div><div>Yuusuf ayaa ku yiri, "Fasirka riyooyinku Eebbe buu ka yimaadaa. Haddiise aad ii sheegtaan riyooyinkiinna waxaa laga yaabaa in Ilaah ii muujiyo micnahooda."</div><div><br></div><div>Markaasaa madaxii kuwii khamriga keeni jiray boqorka riyadiisii Yuusuf u sheegay, sida ku qoran Kitaabkii Bilowgii 40:9-11, oo leh:</div><div><br></div><div>"Riyadaydii waxaan ku arkay geed canab ah oo i hor yaal. Geedkuna wuxuu lahaa saddex laamood. Waxayna u ekaayeen sidii iyagoo magoolaya, ubaxyadiina soo baxayaan; markaasaa rucubyadii waxay noqdeen canab bisil. Koobkii Fircoonna gacantayduu ku jiray, markaasaan canabkii guray oo koobkii Fircoon ku tuujiyey, koobkiina waxaan u dhiibay gacantii Fircoon."</div><div><br></div><div>Kii u weynaa kuwii wax dubi jiray baa isna yiri, sida ku qoran Bilowgii 40:16-17, oo leh:</div><div><br></div><div>"Aniguna waxaan riyadaydii ku arkay saddex dambiil oo kibis cad cad ku jirto oo madaxayga saaran. Oo dambiishii ugu wada sarreeysay waxaa ku jiray cunto cayn kasta ah oo Fircoon loo dubay; markaasay haadkii cuntadii ka cuneen dambiishii madaxayga saarnayd."</div><div><br></div><div>Yuusuf wuxuu ku fasiray riyooyinkii sidatan: Saddexda laamood iyo saddexda dembiilood waxay u taagan yihiin saddex maalmood. Oo waxay tahay in saddex maalmood gudahood kan khamriga u geyn jiray boqorka shaqadiisii lagu celin doono, laakiin kan madaxa u ah kuwa wax duba waa la deldeli doonaa.</div><div><br></div><div>Yuusuf baa wuxuu ku yiri kii khamriga boqorka u geyn jiray, "Fadlan i xusuuso marka aad ku noqoto guriga boqorka. Waxaa inta la'iigu hayaa dembi aanan gelin, waxaanan jeclaan lahaa inaan fursad u helo si dacwaddayda loo hor dhigo boqorka. Fadlan warkayga gaarsii."</div><div><br></div><div>Maalintii saddexaad ninkii u sarreeyey kuwa wax duba waa la deldelay, isla sidii uu Yuusufba ku sii saadaaliyey riyadii, oo kii kuwa khamriga geeya madaxda u ahaana hawshii buu dib ugu bilaabay boqorka, laakiin Yuusuf xabsiga ayaa lagu illoobay; oo waxaa illoobay ka khamriga u geeya boqorka! Laakiin Eebbe qorshe ayuu u hayey addoonkiisa daacadda ah. Ilaah waxba ma illoobo.</div><div><br></div><div><strong>WALAAL AYAA MUUJINAYA JACAYLKA ILAAH</strong></div><div><br></div><div>Yuusuf laba sano buu xabsi ku sii jiray. Waxay inoola muuqan lahayd in dhallinyarannimadiisii iyo kartidiisiiba khasaartay. Laakiin Eebbe wuu ka dhex shaqaynayey noloshiisa sidii Nuux iyo Ibraahim. Wuxuuna qorshaystay in isagoo isticmaalaya Yuusuf uu barakadeeyo dad badan oo kale. Wuxuu qorshaystay in dhacdooyinka nolosha Yuusuf ay caawiso sidii dadka loogu muujin lahaa dabeecadda iyo ulajeeddada Ilaah.</div><div><br></div><div>Waxaynu aragnay imminka in Yuusuf, sidii Nuux iyo Ibraahim, ay ku hareersanaayeen natiijooyin dembigu keenay. Naxariisdarrada walaalihiis, sidii loo hoosaysiiyey oo addoon ahaan loogaga iibiyey dal qalaad, duufsashada Shayddaanka, iyo sidii loo masabbiday oo xabsiga loogu tuuray -- waxyaabahaas oo dhan baa Yuusuf geliyey xaalad aan rajo lahayn. Laakiin Eebbe baa daryeelay isaga. Ilaah oo keliya ayaa awood u lahaa inuu samatabbixiyo isaga. Si Yuusuf u helo samatabbixin waa inuu yeesho rumaysad uu Eebbe ku qabo oo uu u hoggaansamo doonista Ilaah. Wuxuu doortay sidii Rabbigu doonayey oo wuxuu ku muujiyey go'aankiisa addeecis.</div><div><br></div><div>Mar kale ayaa riyadu waxay muhiimad weyn ku yeelatay noloshii Yuusuf. Markan waxa riyooday waa boqorkii Masar. Wuxuuna boqorku ku riyooday toddobo sac oo quruxsan oo shilshilis oo ka soo baxaya webiga Niil. Dabadeedna toddobo sac oo foolxun oo weydsan baa ka soo baxay webiga oo waxay cuneen toddobadii sacaad ee shilshilisnaa.</div><div><br></div><div>Waxaa kaloo uu ku riyooday toddobo sabuul oo wanwanaagsan oo ka soo baxay isku jirid. Waxaa haddana ka soo daba baxay toddobo sabuul oo xunxun. Markaasaa sabuulladii xunxumaa waxay liqeen toddobadii sabuul oo wanaagsanayd.</div><div><br></div><div>Boqorku aad buu ugu jaahwareerey riyooyinkaas oo wuu is-illowsiin kari waayey. Wuxuu hubay inay macaani gaar ah leeyihiin. Wuxuu isugu yeerey saaxiriintii iyo la taliyayaashiisii si ay riyooyinka u fasiraan, laakiin cid sidaas samayn karta kuma ayan jirin nimankaas. Ugu dambayntii kii madaxda u ahaa kuwa khamriga siiya boqorka ayaa wuxuu xusuustay Yuusuf. Oo boqorkii baa loo sheegay Yuusuf, wuxuuna amray in la keeno isagoo leh, "Waa khasab inaan ogaado fasirka riyooyinka."</div><div><br></div><div>Yuusuf waxaa laga soo bixiyey xabsigii. Wuxuuna boqorka u sharraxay in isagu aanu lahayn awood saaxirnimo. Oo wuxuu yiri, "Anigu ma samayn karo, laakiin Ilaah baa riyada fasirkeeda keenaya".</div><div>Markaana Eebbe wuxuu Yuusuf u muujiyey micnaha riyooyinka, Yuusufna boqorkii buu u fasiray riyooyinkiisii. Wuxuuna ku yiri, sida ku qoran Kitaabkii Bilowgii 41:26-32, oo leh:</div><div><br></div><div><em>"Toddobada sac oo wanwanaagsanu waa toddoba sannadood, toddobada sabuul oo wanwanaagsanu waa toddoba sannadood; riyadu waa mid. Toddobada sac oo weydsan oo foosha xun, oo ka soo daba baxay waa toddoba sannadood, oo haddana toddobada sabuul oo maran, oo dabayshii bari qallajisay waxay noqon doonaan toddoba sannadood oo abaar ah. Taasu waa wixii aan kugula hadlay, Fircoonow. Waxa Ilaah samaynayo ayuu ku tusay. Oo bal eeg, waxaa dalka Masar oo dhan imanaya toddoba sannadood oo barwaaqo ah, oo dabadoodna waxaa dhici doona toddoba sannadood oo abaar ah; oo barwaaqadii oo dhanna waa laga illoobi doonaa dalka Masar, markaasay abaartu dhulka dhammayn doontaa, barwaaqadana dhulka laguma ogaan doono abaartaas ka dambaysa aawadeed, waayo, waxay noqon doontaa mid aad u xun. Oo taas aawadeed riyadii labanlaab bay kuu noqotay, Fircoonow, maxaa yeelay, waxaas waxaa amray Ilaah, oo weliba Ilaah dhowaan buu samayn doonaa"</em></div><div><br></div><div>Eebbe ma siin oo keliya Yuusuf awoodda ah fasiraadda riyooyinka, laakiin waxaa kaloo uu siiyey xigmad uu kula taliyo boqorka. Wuxuu boqorkii ku yiri, sida ku qoran Bilowgii 41:33-36, oo leh:</div><div><br></div><div>"Haddaba Fircoonow, waxaad doontaa nin caqli iyo xigmad leh, oo ka sarraysii dalka Masar oo dhan. Tan yeel oo waxaad doorataa niman dalka u sarreeya, oo waxa toddobada sannadood oo barwaaqada ah dhulka ka baxa inta shanaad ha ururiyeen. Oo cuntada oo dhan sannadahan wanwanaagsan oo imanaya ha ururiyeen, haruurkana ha kugu hoos kaydiyeen, Fircoonow, oo intay cunto ahaan magaalooyinka u dhigaan, ha ilaaliyeen. Cuntadana kayd bay dalka uga noqon doontaa toddobada sannadood oo abaarta ah oo ka dhici doonta dalka Masar, si aan dalku abaarta ugu baabi'in."</div><div><br></div><div>Boqorku ammuurtaas wuu ku farxay. Wuxuuna arkay in Yuusuf Ilaah hoggaaminayo. Markaasuu ku yiri, "Xigmaddaadu waxay ka timaaddaa Ilaah, markaana ma jiro qof adiga kaa xigmad badan." Markaasuu Yuusuf ka dhigay hoggaamiyaha dhulka oo dhan, si uu uga hoos shaqeeyo isaga, oo loogu diyaargaroobo sannadaha abaarta. Yuusuf wuxuu ahaa addoon daacad ah oo addeecid leh. Marka Ilaah wuxuu isaga siinayaa fursad uu dabeecaddiisa ku caddeeyo markan uu yahay maalqabeenka oo uu awoodna leeyahay.</div><div><br></div><div>Wixii la soo gudboonaaday noloshii Yuusuf waxay suuraggal ku noqdeen oo keliya in Ilaah uu maaraynayey xaaladaha. Maalin buu Yuusuf ahaa nin shisheeye ah iyo addoon xabsi ku jira. Maalintii xigtayna wuxuu noqday hoggaamiye.</div><div><br></div><div>Dadka qaar baa aad u kibri lahaa oo ka fekeri lahaa inay aarsadaan haddii la siiyo darajo iyo awood sidan oo kale. Laakiin waxaynu arkaynaa in Yuusuf aqbalay qorshaha Eebbe si is-hoosaysiin leh. Wuxuuna muujiyey u hoggaansanaantiisii uu Ilaah u hoggaansanaa markii uu jacayl u muujiyey kuwo kale.</div><div><br></div><div>Toddobadii sanno ee barwaaqada ahayd way dhammaatay. Bakhaarradii dhulka Masarna waxaa ka buuxsamay badar la soo guray sannadihii barwaaqada ahaa. Dabadeedna waxa yimid abaartii. Dhaqso waxaa u bilowday dad meelo fogfog ka imanayey, si ay cunno uga iibsadaan bakhaarradii uu Yuusuf maamulayey. Maalin baa isaga oo fulinaya hawlihiisa uu arkay tobankii walaalihiis ahaa iyagoo ka mid ah kuwii u yimid cunno inay Masar ka soo iibsadaan.</div><div><br></div><div>Haddii adigu aad Yuusuf ahaan lahayd maxaad samayn lahayd? Sidee baad ula dhaqmi lahayd kuwii dhimashadaada ka shaqeeyey, ceel kugu riday, addoonnimana kaaga iibiyey waddan qalaad? Miyaad ciqaabi lahayd, ama ka aargudan lahayd?</div><div><br></div><div>Xataa Yuusuf kama uusan fekerin taas. Noloshiisa waxay ku jirtay gacmaha Ilaah.</div><div><br></div><div>Raxmadda Ilaah ayaa ahayd xoog gudihiisa ku jira, oo innaba meel uma uusan hayn malooyin aargoosi iyo isla-weyni leh.</div><div><br></div><div>Walaaluhu ma ayan garan Yuusuf. Wuxuuna goostay inuu tijaabiyo iyaga isagoo ka dhigaya kii ugu yaraa inuu wax xaday. Iyagii oo dhan baa waxay u guntadeen inay daafacaan walaalkood oo bixiyaan wax kasta si ay uga badbaadinayaan dembiga isaga loo qabsaday.</div><div>Waxaanay tani u xaqiijisay Yuusuf inay iyagu ka toobadkeeneen dembiyadoodii hore oo ay beddeleen falalkoodii. Markaana iyagii buu isku sheegay, sida ku qoran Kitaabkii Bilowgii 45:4-6, oo leh:</div><div><br></div><div><em>"Anigu waxaan ahay walaalkiin Yuusuf, kii aad ka iibiseen kuwii Masar tegayay. Oo haatan ha caloolxumaanina, naftiinnana ha u cadhroonina iibiskii aad halkan iga iibiseen aawadiis; waayo, Ilaah wuxuu hortiin ii soo diray in nafo la badbaadiyo. Waayo, labadan sannadood baa dhulku abaar ahaa, oo weli waxaa haray shan sannadood, oo aan beer la fali doonin, waxna la goosan doonin."</em></div><div><br></div><div>Wuxuuna u sheegay in ay aabbahood u noqdaan oo qoyska oo dhan halkaas ay keenaan. Wuxuu doonayey inuu maamuuso aabbahiis, oo uu wax u siiyo isaga sida inan waajib ku ah inuu aabbihii wax u taro.</div><div><br></div><div>Markaa Yuusuf wuxuu isku dubbarriday qoyskii si Masar loo keeno halkaasoo uu guri ugu diyaariyey iyaga. Wuxuu hubsaday inay jagooyin wanwanaagsan iyo dhul wanaagsanba helaan. Aad bay isaga ugu mahadiyeen oo hortiisay ku sujuudeen.</div><div><br></div><div>Riyooyinkii Yuusufna run bay noqdeen! Laakiin imminka ma lahayn wax kibir ah oo uu ku ceebaynayo reerkiisa. Mana uusan lahayn isqaadqaad hoggaamiyayaasha lagu yaqaan markuu aqbalay ficilladii muujinayey dareenkooda. Wuxuu garanayey in wax walba horey Ilaah u qorsheeyey si uu u badbaadiyo dadkiisa. Yuusuf wuxuu ahaa walaal iyo wiil kalgacal badan. Waxaa kaloo uu garanayey in noloshiisa loo isticmaalay inay sharraxaad ka bixiso sida Ilaah u samatabbixiyo kuwa aan caawimaadda haysan, una quudiyo xaalad kastoo ay ku jiraan kuwa isaga ku kalsoonaada, oo u saamaxo carruurtiisa baadiyowda marka ay magaciisa u yeeraan.</div><div><br></div><div><strong>TUKASHO</strong></div><div><br></div><div>Ilaahow, kan Yuusuf gaashaankiisa ahaayow, kan garashada u leh shay kasta oo jirow, oo xigmad dhammi u sugnaatayow. I bar sidaan kaaga heli lahaa magangelyo markaan marxalad kasta ama dhibaato ku jiro. Waxaad igu caawisaa mar kasta inaan muujiyo dabeecadaha adiga kuu wanaagsan. Iga yeel inaanan su'aal ka soo celin dhacdooyinka aan kula kulmayo adduunka, laakiin iga yeel inaan noqdo mid si buuxda xigmaddaada kaamilka ah ugu wareejiya noloshiisa. Waayo, Adiga keliya, ayaa ah Rabbiga noloshayda. Sidii aad u caawisay Yuusuf, adigoo raalli iga ah anigana i caawi si hadalladayda iyo ficilladayda ay si joogta ah uga turjumaan addeecista, is-hoosaysiinta iyo naxariista aan kuwa kale u hayo.</div><div><br></div><div>Aammiin iyo Aammiin.</div></div>
        </div>
    </div>
</section>

<section class="mbr-section content5 cid-qR0P214Qjl mbr-parallax-background" id="content5-1cu">

    

    <div class="mbr-overlay" style="opacity: 0.4; background-color: rgb(35, 35, 35);">
    </div>

    <div class="container">
        <div class="media-container-row">
            <div class="title col-12 col-md-8">
                <h2 class="align-center mbr-bold mbr-white pb-3 mbr-fonts-style display-1">
                    Imitixaana Casharka 3</h2>
                
                
                
            </div>
        </div>
    </div>
</section>

<section class="mbr-section form1 cid-qYQ88eH8dF" id="form1-4mp">

    

    
    <div class="container">
        <div class="row justify-content-center">
            <div class="title col-12 col-lg-8">
                <h2 class="mbr-section-title align-center pb-3 mbr-fonts-style display-2">FORM
                </h2>
                <h3 class="mbr-section-subtitle align-center mbr-light pb-3 mbr-fonts-style display-5"></h3>
            </div>
        </div>
    </div>
    <div class="container">
        <div class="row justify-content-center">
            <div class="media-container-column col-lg-8" data-form-type="formoid">
                    <div data-form-alert="" hidden="">
                        Thanks for filling out the form!
                    </div>
            
                    <form class="mbr-form" action="https://mobirise.com/" method="post" data-form-title="Mobirise Form"><input type="hidden" name="email" data-form-email="true" value="dzMU+TT0DSug3/xLJ2+PeVspnq66SRs0J5Bbe1TfAUErZjGKzNHFmXyZ4CQNoORdvqTUVT4YDyYckiaWoOr87/2Lj5NBDN6UMUwQy96AfHd0D4bnq0SvVdVVoYMRd7eh" data-form-field="Email">
                        <div class="row row-sm-offset">
                            <div class="col-md-4 multi-horizontal" data-for="name">
                                <div class="form-group">
                                    <label class="form-control-label mbr-fonts-style display-7" for="name-form1-4mp">Name</label>
                                    <input type="text" class="form-control" name="name" data-form-field="Name" required="" id="name-form1-4mp">
                                </div>
                            </div>
                            <div class="col-md-4 multi-horizontal" data-for="email">
                                <div class="form-group">
                                    <label class="form-control-label mbr-fonts-style display-7" for="email-form1-4mp">Email</label>
                                    <input type="email" class="form-control" name="email" data-form-field="Email" required="" id="email-form1-4mp">
                                </div>
                            </div>
                            <div class="col-md-4 multi-horizontal" data-for="phone">
                                <div class="form-group">
                                    <label class="form-control-label mbr-fonts-style display-7" for="phone-form1-4mp">Phone</label>
                                    <input type="tel" class="form-control" name="phone" data-form-field="Phone" id="phone-form1-4mp">
                                </div>
                            </div>
                        </div>
                        <div class="form-group" data-for="message">
                            <label class="form-control-label mbr-fonts-style display-7" for="message-form1-4mp">Message</label>
                            <textarea type="text" class="form-control" name="message" rows="7" data-form-field="Message" id="message-form1-4mp"></textarea>
                        </div>
            
                        <span class="input-group-btn">
                            <button href="" type="submit" class="btn btn-primary btn-form display-4">SEND FORM</button>
                        </span>
                    </form>
            </div>
        </div>
    </div>
</section>

<section class="mbr-section content8 cid-qYblxF3iII" id="content8-4ih">

    

    <div class="container">
        <div class="media-container-row title">
            <div class="col-12 col-md-8">
                <div class="mbr-section-btn align-center"><a class="btn btn-primary tooltipstered display-4" href="whp_2.html" data-toggle="tooltip" data-placement="bottom" title="Chapter 2">Casharka 2aad</a> <a class="btn btn-primary tooltipstered display-4" href="whp_4.html" data-toggle="tooltip" data-placement="bottom" title="Chapter 4">Casharka 4aad</a> <a class="btn btn-primary tooltipstered display-4" href="whp_default.html" data-toggle="tooltip" data-placement="bottom" title="We Hear From the Prophets">Wixii Aan Ka Maqalnay Nebiyada</a></div>
            </div>
        </div>
    </div>
</section>

<section once="" class="cid-qyx2xxDd48" id="footer6-16m">

    

    

    <div class="container">
        <div class="media-container-row align-center mbr-white">
            <div class="col-12">
                <p class="mbr-text mb-0 mbr-fonts-style display-7">
                    Â© Copyright 2018 Nolosha Cusub - All Rights Reserved
                </p>
            </div>
        </div>
    </div>
</section>


  <script src="assets/web/assets/jquery/jquery.min.js"></script>
  <script src="assets/popper/popper.min.js"></script>
  <script src="assets/tether/tether.min.js"></script>
  <script src="assets/bootstrap/js/bootstrap.min.js"></script>
  <script src="assets/parallax/jarallax.min.js"></script>
  <script src="assets/smoothscroll/smooth-scroll.js"></script>
  <script src="assets/viewportchecker/jquery.viewportchecker.js"></script>
  <script src="assets/dropdown/js/script.min.js"></script>
  <script src="assets/touchswipe/jquery.touch-swipe.min.js"></script>
  <script src="assets/theme/js/script.js"></script>
  <script src="assets/formoid/formoid.min.js"></script>
  
  <!--For hover over pop up translations, per example of Bootstrap 4 Tooltip https://www.w3schools.com/bootstrap4/bootstrap_tooltip.asp-->

<script>
$(document).ready(function(){
    $('[data-toggle="tooltip"]').tooltip();   
});
</script>
  <input name="animation" type="hidden">
   <div id="scrollToTop" class="scrollToTop mbr-arrow-up"><a style="text-align: center;"><i></i></a></div>
  </body>
</html>